\id GEN
\h Ādisristi
\toc2 Ādisristi
\toc3 Ādi
\toc1 Ādisristi
\toc1 Ādisristi
\mt1 Ādisristi
\ili Lēgiyebuo: Mosi
\ili Ghatanānir Samay: Sristir ārambhattun dhori perāi 1876 B.C.
\ili Leghā oyede Samayān: 1500-1400 B.C. bhidire
\ip Bibelluor polim boi ihjebe, Ādisristi boibuot bhālakkāni jinijor ārambhar hadhā leghā āghe. Kintu ājhal ārambhar jinischān ahlade Gojēne mukti garānār ārambhaān. Polim 1 ār 2 bhāgat Gojēne tār rejjyoān pittimit thidye goschyede hadhā leghā āghe. Te nijor ādale mānus bānēye, jene tārāh tār ājāi pittimiān sāsan gorih pāran. Kintu 3 bhāgat āmih deghidye, polim mānei Ādam ār Ebhi, Gojēnar sottru Sunibuor lehk āhdeyon. Tārāh tārāhre bānēyebuor biruddye jeyon, ār tārāhr pāppān gadā mānei hulot chidi poschye ār siene shānggādik dukkodajā āni dilo. Ār 4 ottun dhori 11 bhāgat pābar dārāi dhangsa ohye, gadā sangsārat pānibān ohy jēyede sien samat puroni bidi jēye hadhā leghā āghe.
\ip Bārah bhāgat Gojēne Ādam ār Ebhire goschyede protiggyeāni hingori poripunno goribo, sieni bepāre leghā āghe. Gojēne Ebhir bangsabuore bebahār gorihnei, Sunibuore ohdei dinēi, tār mānuschun mukti ār uddhor goribo (\xt 3:15\xt*). Te Ābrāhām nānge ekjan mānjore tār cāgoschye ihjebe bājhi loye; ār te tār idu tinen ājhal protiggye goschye. Polimān ahlade Gojēne tāreh saisāgar bangsa dibo. Di lambarān ahlade Gojēne tārāhre bojotti gorihbāttei Kānān deschān dibo. Bega seje te tārāh dārāi ār tārāhr ekjan begattun gunar bangsa dārāi pittimit bek ghorbounare āsirbāt goribo.
\ip Ādisristi boibuor bādbāgi hadāniht hingori ēi protiggyeāni ekkānar pare ekkān poripunno ohye, sieni doledāle bhāngi diye āghe. Ābrāhāmar ār tār bangsaunar saisāgar bādhā, ār pāp theleyo, Gojēne jadepade gorih tār hadhāni thik rāgeye. Jinghāni hādāde, te tārāhre bischejar darkārān, ār nijor ugure nirbhar gorihnei calānā dhārāne, Gojēnar ugure bisches rāgenei jinghāni hādānār bepāre ekkān ājhal shikkye diye. Ādisristi boibuor sejedi, Ābrāhāmar bangsaun 70 jan ohyon. Tārāh thidye neye gorih Egypt dejat theleyo, sittun tārāhr ekjan, Josebe, gadā pittimir mānuschunore ekkān bhādarādattun bājeye. Ēdhokkye ghatanāniye pracār gareh, Gojēne bek kāmāni gorih pāre ār te goschyede protiggyeāni bekkāni poripunno goribo.
\ip Ādisristi boibuo Ābrāhāmar bangsaunar jeredi ebākke ikkuo pirihre leghā ohye. Tārāhre Isrāel bangsa han, ār tārāh sakkene Kānān deschān hārih labāttei jāijukkol gattan. Ēi boibuor dārāi, Gojēne te goschye protiggyeāni ugure tārāhr bischeschān bārebāttei degheye ār Gojēne tārāhre jien goribāttei hoye, sien gorihbattei tārāhre uschoni tuli diye. Ādisristi boibuo Gojēnar mānuschunor bek bangsauno idu shikkye pāidye hadhā hai. Āmāhr pāppānittei Gojēnar meyeān hattamān ālājhālā, sien ēi boibuoi phogodāng gorih de. Ēi boibuoi āmāhre āra shikkye de, judi āmih tār ugure nirbhar gorih, te tār uddhor garede hāmānat āmāhr kāmān gatte te āmāhre bal de.
\io1 I. Bek mānuschunnoi Gojēnar samparka (1:1-11:26).
\io1 II. Ābrāhāmar bangsaunnoi Gojēnar samparka. Sēh samparkaānar dārāi, te mānuschunnoi tār samparkaān rokkye goribo (11:27-50:26).
\ie
\c 1
\s1 Siritti Bijok
\p
\v 1 Ārāmbhat Gojēne āghās ār pittimiān bānēye.
\v 2 Pittimiān nirākār ār hāli ela, ār āndhārān gobhin pāniānar ugure ela. Ār Gojēnar Āptābuoi sēh pāniānar ugure bhongi bhongi ela.
\p
\v 3 Sebeden Gojēne halah, <<Pahr ohk,>> Ār pahr ohye.
\v 4 Gojēne pahrān gam degilo. Ār Gojēne āndhārānattun pahrānare phārak gorilo.
\v 5 Gojēne pahrānare din ār, āndhārānare rēt nāng thoi dilo. Sebeden, bellye ār bennye ohye, sibye ahlade polim din.
\p
\v 6 Sebeden Gojēne halah, <<Pāniānar moddye ekkān dāngar hulomelā jāgā ohk, ār siene pāniānare phārak gorok.>>
\v 7 Gojēne ēdhokkye gorih hulomelā jāgā bānēye, sienar dārāi hulomelā jāgānar taledi āgedhe pāniānattun hulomelā jāgānar uguredi āgedhe pānihān phārak gorilo, ār sedhokkye ahla.
\v 8 Gojēne sēh hulomelā jāgānar nāngān āghās thoi diye. Sebeden, bellye ār bennye ohye, sibye ahlade di lambar din.
\p
\v 9 Sebeden Gojēne halah, <<Āgājchānar taledi āgedhe pānihān ekkān jāgāt jamā gorih thok, ār suguno mādiān nigilok.>> Sebeden sedhokkye ahla.
\v 10 Ār Gojēne sēh suguno jāgānar nāngān mādi thoi dilo, ār sēh jamā ohye pāniānar nāngān sāgar thoi dilo. Ār Gojēne degilode sien dol.
\p
\v 11 Sebeden Gojēne halah, <<Pittimiāne sākpāt, bijibolā ehlāpādi, ār jār jē jāt ihjebe bijibolā guloguli, gulo dharande gāc, pittimiānar ugure utpon gorok.>> Sebeden sedhokkye ahla.
\v 12 Ār pittimiāne sākpāt, ār jār jē jāt ihjebe bijibolā ehlāpādi, jār jē jāt ihjebe bijibolā guloguli gāc nigilei dilo. Ār Gojēne degilode sien dol.
\v 13 Sebeden, bellye ār bennye ohye, sibye ahlade tin lambar din.
\p
\v 14 Sakkene Gojēne halah, <<Rēdattun dinnare judo gorihbāttei āgājar hulomelā jāgāt pahr gorihdiye thādok. Siune cinnottei, samayattei, din ār bajharunattei ohy thādok,
\v 15 ār pittimiānare pahr dibāttei āgājar hulomelā jāgāt pahrdie thādok.>> Sebeden sedhokkye ahla.
\v 16 Sebeden Gojēne dibye dāngar pahr gorihdiye bānēye. Dāngar pahrgorihdyebuore dinot sāsan gorihbāttei, ār ham pahrdiyebuore rēdot sāsan gorihbāttei bānēye. Ār sēh laghe tārāguno bānēye.
\v 17 Gojēne siunore pittmiānar ugure pahr dibāttei, āgājar hulomelā jāgāt thoye.
\v 18 Din ār rēttuore sāsan gorihbāttei ār āndhārānattun pahrān phārak gorihbāttei siun thoye. Ār Gojēne degilode sien dol.
\v 19 Sebeden, bellye ār bennye ohye, sibye ahlade cēr lambar din.
\p
\v 20 Sēh paredi Gojēne halah, <<Pānit jhāk bodi berānde parānbolāloi bharan ohk, ār pēkkune pittimi ugure āgājar hulomelā jāgāt cerohitte uri berādok.>>
\v 21 Sebeden Gojēne bar bar sāgarar jontu, ār jār jē jāt ihjebe pānit jhāk bodi berānde bek jibbolāun, ār bek duobolā pēk jār jē jāt ihjebe bānēye. Ār Gojēne degilode sien dol.
\v 22 Ār Gojēne siunore āsirbāt gorihnei halah, <<Bangsa bārinei saisāgar ohy ja, sāgarar pāniānat bharan ohyo, ār pittimit pēkkuno bārih jādok.>>
\v 23 Sebeden, bellye ār bennye ohye, sibye ahlade pās lambar din.
\p
\v 24 Sebeden Gojēne halah, <<Pittimiāne jār jē jāt ihjebe jibbolā jinis: ghorbo poju, buk sejerei bērēye ār jhārbo poju\f f \fr 1:24 \fk jhārbo poju: \ft Hibru hadādi <<pittimir jibbolā>> bujoi. \f* jār jē jāt ihjebe utpon gorok.>> Ār sedhokkye ahla.
\v 25 Ār Gojēne jār jē jāt ihjebe jhārbo poju, jār jē jāt ihjebe ghorbo poju ār jār jē jāt ihjebe bek mādit buk sejerei berānde parānbolāun bānēye. Ār Gojēne degilode sien dol.
\p
\v 26 Sebeden Gojēne halah, <<Āmih āmāhr ādale ār āmāhr dhokkye gorih mānus bānei. Ār tārāh sāgarar māschunar ugure, āgājar pēkkunar ugure, pojugunar ugure, gadā pittimiānar ugure, ār pittimit bek buk sejerei berānde, siunor ugure tārāh sāsan gottok.>>
\b
\q1
\v 27 Sebeden Gojēne nijor ādale mānus bānēye.
\q2 Gojēnar ādale tāreh bānēye;
\q1 Marat ār milye gorihnei tārāhre bānēye.
\b
\p
\v 28 Gojēne tārāhre āsirbāt diye, ār Gojēne tārāhre halah, <<Bangsa bārinei saisāgar ohy ja, pittimiān bharan goschuo ār sien odhinat tale thoyo. Sāgarar māschunar ugure, āgājar pēkkunar ugure, gadā pittimit carande jibbolāunar ugure, sāsan goschuo.>>
\v 29 Ār Gojēne halah, <<Sa, mui gadā pittimit āgandhe bijibolā ehlāpādi\f f \fr 1:29 \fk ehlāpādi: \ft Hibru hadādi <<sākpāt>> bujoi. \f*, ār bek bijibolā guloguli gāc tomāhre dilung. Sieni tamāhr khāddyo ahba.
\v 30 Ār bek jhārbo poju, āgājar bek pēkkune, ār pittimit buk sejerei berānde bek jibbolāi khebāttei ēhl sākpāt mui dilung.>> Ār sedhokkye ahla.
\v 31 Sebeden Gojēne te bānēyede bek jinischāni reni cela, ār sa, sieni bhāri dol ohye. Sebeden, bellye ār bennye ohye, sibye ahlade chai lambar din.
\c 2
\s1 Sāt Lambar Dinnuo
\p
\v 1 Ēdhokkye gorih āghās ār pittimi ār sēh bhidire bek jinischāni bānānā sej ohye.
\v 2 Ār sāt dinot Gojēne te goschyede kāmāni sej goschye, ār sēh sāt dinor dijet tār bek kāmānittun jirela.
\v 3 Sebeden Gojēne sēh sāt lambar dinnare āsirbāt dinēi pobitra gorilo. Kāran sēh dinnuot te tār nije bānēyede ār goschyede bek kāmānittun jirela.
\s1 Eden Bāgānat Bojotti
\p
\v 4 Ien ahlade āghās ār pittimiān bānā oyede bijogar\f f \fr 2:4 \fk bijogar: \ft Hibru hadādi <<bangsaunar>> bujoi.\f* hadhā. Umora Probhu Gojēne jē dinnye āghās ār pittimi bānēye,
\v 5 sēh āgedhi pittimit hana bhuiar hera jhup na elāk, ār hana bhuiat sākpāt na ude; Umora Probhu Gojēne pittimit jhar phelei na de, ār mādit dukhām gorihye mānusyo na elāk.
\v 6 Kintu pittimittun pung udinei, siene bek mādiānar talāgān bhijeye gorih rāgela.
\v 7 Ār Umora Probhu Gojēne mādittun dhullye lonei jattane mānus bānēye, tār nākkuodi jibanar nijes phun dinēi bhorēi diye, sene mānuschuo parānbolā ohye.
\p
\v 8 Ār, Umora Probhu Gojēne pugedi, Edenat ekkān bāgān goschye; ār te jattane bānēyede mānuschuore sēh bāgānānat thala.
\v 9 Ār Umora Probhu Gojēne mādittun bek jādar, sāde lup gare pārāh ār hādeio gam lāgede gāc utponno gorilo. Ār sēh bāgānar sangmoddye jibanar gājchuo, gam ār bajang gyen ahyde gājchuoyo ela.
\p
\v 10 Ār bāgānānat pānih dibāttei Edenattun ekkān charā nāl āhdi jēye, sēh charān siottun bhāk ohnei cēr dajhar ohy gela.
\v 11 Polim sharāgānar nāngān ahlade Pishon; siene bek Hābilā deschān gischye, siot sonā āghe.
\v 12 Sēh dejar sanāgāni gam, ār siot bdellium ār gomet pāttar elāk.
\v 13 Di lambar sharāgān ahlade Gihon, sēh sharāgāne bek Kush deschān gischye.
\v 14 Tin lambar sharāgānar nāngān ahlade Hiddekel\f f \fr 2:14 \fk Hiddekel: \ft Ien ahlade Tāigris Gāngānar Hibru nāng.\f*, sien Āssiriā dejar pugedi nāl āhdi jēye. Cēr lambar sharāgānar nāngān ahlade Iuphrētis.
\p
\v 15 Sebeden Umora Probhu Gojēne mānuschuore nejenei, Eden bāgānān cerestā gorihbāttei ār cubi dibāttei sidu rāgela.
\v 16 Ār Umora Probhu Gojēne mānuschuore uhgum dinēi halah, <<Tui ēi bāgānar bek gājchunar phalun tar manar ischye gorih hēi pāribe;
\v 17 kintu gam ār bajang gyen ahyde gājar phalun tui na hebe, kāran jē dinnye sibyer phalun hebe, sēh dinnye hāmākkāi moribe.>>
\p
\v 18 Ār Umora Probhu Gojēne halah, <<Mānuschuo gāi gorih thānāgān gam nai, mui tāttei tār dhokkye ekjan baldiye bānei dim.>>
\v 19 Ār Umora Probhu Gojēne mādittun jē bek jhārbo poju ār āgājar pēkkun jattane bānēye, siunore hi hi nāng thoi diye jāi, senattei siun Ādamar idu ānilo. Sebeden Ādame bek parānbolāunare jibēre jēi nānge dāgilo, sibyer sēh nāngān bojilo.
\v 20 Sedhokkye gorih Ādame jābotio ghorbo pojugunar, pēkkunar ār jābotio jhārbo pojugunar nāngāni thoi dilo. Kintu, Ādamattei tār dhokkye baldiye shup na pela.
\v 21 Paredi Umora Probhu Gojēne Ādamare gobhin ghum dinēi ghum nējēye, ār te ghum jāde tāttun ikkuo dhāga āhr lonei, sēh jāgāgān ehrāloi nādi dilo.
\v 22 Sebeden Umora Probhu Gojēne marattuottun loyede sēh dhāga āhrbuoloi ikkuo milye bānēye, ār tāreh mānuschuo sidu ānilo.
\p
\v 23 Ār Ādame halah,
\b
\q1 <<Ebār, ibye mar āhrar dhak āhr,
\q2 Ehrār dhak ehrā ohye.
\q1 Marattuottun luo ohye
\q2 Hinattei tāreh Milye huo ahba.>>
\b
\nb
\v 24 Senattei mānjye tār bāb-māunare shārinei tār mokkuoloi egattar ohnei thebāk, ār tārāh ekkān heye ahbāk.
\v 25 Sakkene mānuschuo ār tār mokkuo, tārāh duojane lāngdā elāk, ār tārāhr lājar gyenān na ela.
\c 3
\s1 Mānuschuor Porikkye ār Bhulat Parānā
\p
\v 1 Umora Probhu Gojēne bānēye jhārbo pojugunar moddye sāppuo begattun cālāk ela. Ār te milyebuore halah, <<Gojēne hi hāmākkāi hoye, <Tumih ēi bāgānar bek gājchunar phalun na khebāttei>?>>
\p
\v 2 Sebeden milyebuoi sāppuore halah, <<Āmih ēi bāgānānar bek gājchunar phalun hēi pāri;
\v 3 kintu, bānā bāgānar sangmoddye jē gājchuor phalun āghan, Gojēne hoye, <Tumih siun na heio, naio dhoschuo, ādikkye tumih moribā.> >>
\v 4 Sebeden sāppuoi milyebuore halah, <<Tumih hāmākkāi na moribā.
\v 5 Kāran Gojēne khabar pāi, je dinnye tumih siun hebā, sēh dinnye tamāhr cokkun hulo jebāk, ār tumih gam ār bajang gyen penei, Gojēnar dhokkye ahbā.>>
\p
\v 6 Ār milyebuoi jakkene degilo sēh gājchuo guloun hāhde gam, ār sādeio lup gare pārāh, ār sēh gājchuo gyen dede dhak, sene te sēh phalun pārinei hehla. Te āra tār nekkuoreyo dilo, ār teyo hehla.
\v 7 Sebeden tārāhr duojanar cokkun hulo gelāk, ār tārāh lāngdā āgandhe sien khabar pelāk. Sebeden, tārāh jogonā pādā silenei pinilāk.
\p
\v 8 Ār tārāh bellye thāndā aktat, bāgānat Gojēne berāde ra shuninei, Ādam ār tār mokkuo Umora Probhu Gojēnar mujungottun bāgānānar sangmoddye gājar āndale pollei thelāk.
\p
\v 9 Sebeden Umora Probhu Gojēne Ādamare dāginei halah, <<Tui hudu āghas?>>
\p
\v 10 Sebeden te halah, <<Mui bāgānat tar sabdabuo shuninei doreiong, kāran mui lāngdā, senattei mui dare pollei āghang.>>
\p
\v 11 Ār Gojēne halah, <<Tui lāngdā bili hannā tareh hoye? Jē gājchuor phalun na khebāttei mui tareh mānāh goschuong, tui hi sēh gājchuor phalun heioschye ohy ni?>>
\p
\v 12 Sebeden mānuschuoi halah, <<Tui mar laghe thebāttei jē milyebuore duos, te mareh sēh gājchuor phalun diye, sene mui heionge āi.>>
\v 13 Sebeden Umora Probhu Gojēne milyebuore halah, <<Tui ien hi kām gorihle?>> Ār milyebuoi halah, <<Sāppuoi mareh bhuleye, sene mui heionge āi.>>
\v 14 Sebeden Umora Probhu Gojēne sāppuore halah,
\b
\q1 <<Tui ēi kāmān goschuos,
\q2 Senattei bek ghorbo ār jhārbo pojugunattun
\q1 Tui begattun bes obhishāp pele;
\q1 Tui mādit buk sejerei berebe,
\q2 Ār gadā jinghāniānat dhullye hēi pebe.
\q2
\v 15 Sebeden mui tar ār milyebuor moddye,
\q1 Tar ār tār bangsar moddye sottrutā gorih dim,
\q1 Te\f f \fr 3:15 \fk Te: \ft Iot Hibru hadādi marat bujeye.\f* tar shirebuot āghāt goribo,
\q2 Ār tui tār thengar muribuot āghāt gorihbe.>>
\b
\p
\v 16 Sēh paredi te milyebuore halah,
\b
\q1 <<Mui tar puo phudode dukkān ār shuloniān bes gorih bārei dim,
\q1 Tui pire pēi pēi puo phudebe;
\q1 Tar dhāppān tar nekkuor ischye dhage ahba,
\q1 Ār te tareh sāsan goribo.>>
\b
\p
\v 17 Sebeden te Ādamare halah, <<Kāran tui tar mokkuo hadhā shunnos ār jē gājchuor phalunar bepāre mui tareh uhgum dinēi hoyong, <Tui siottun phal na hebe,> kintu tui siottun heios,
\b
\q1 <<Senattei tar dārāi mādiāne obhishāp pela;
\q2 Tar gadā jinghāniānat hādoni gorihnei siottun tui hēi pebe.
\q1
\v 18 Ār tattei siot hādābolā gāc, ār hādājāburo ludi udibo,
\q2 Ār tui sēh mādar ehlāpādiāni hebe.
\q1
\v 19 Tui habālattun ghām phelenei hēi pebe,
\q1 Jedakkan sang tui mādit phiri na jās,
\q2 Kāran tareh siottun luo ohye;
\q1 Kāran tui ahlede dhullye,
\q2 Ār dhullyet tui phiri jebe.>>
\b
\p
\v 20 Ār Ādame tār mokkuore Ebhi\f f \fr 3:20 \fk Ebhi: \ft Hibru hadādi ienar artha <<parānbolā.>> \f* nāng thoi dilo, kāran te bek parānbolāunar mā ela.
\v 21 Sebeden Umora Probhu Gojēne Ādam ār tār mokkuottei cāmārār hābar silei dinēi, tārāhre pinei dilo.
\v 22 Ār Umora Probhu Gojēne halah, <<Sa, mānuschuo gam ār bajang gyen pebāttei āmāhr ekjanar sānnye ahla. Ār ikkunu, ādikkye āht tāninei jibanar gājchuor phalun pāri heba, ār umor sang bājhi theba>>--
\v 23 senattei, jene te jē mādittun ejchye, siot dukhām gorih pāre, Umora Probhu Gojēne tāreh Eden bāgānattun nigilei dilo.
\v 24 Ēdhokkye gorihnei Gojēne mānuschuore dhābei dilo, ār jibanar gājchuor pattān cubi dibāttei Eden bāgānar pugedi karuppunare ār onsur ghurede joljollye ekkān harga thala.
\c 4
\s1 Kāine Ābelare Khun Goschye
\p
\v 1 Ebār Ādame tār mokkuo Ebhi laghe ghum gela, ār Ebhi pedoli ohnei Kāinare\f f \fr 4:1 \fk Kāinare: \ft <<Kāin>> sabdabuo Hibru hadhā, sien onnyo Hibru sabda dhokkye lāge, sienar arthagān ahlade <<hādoni gorinei pānāh.>> \f* phudela, ār te halah, <<Mui Umora Probhuttun ikkuo marat puo pelung.>>
\v 2 Sebeden te āra Kāinar guro bhēi Ābelare phudela. Ābele bherāsāgal coreda, kintu Kāine khedar dukhām gorido.
\v 3 Ār paredi ek samay ēdhokkye ahla, Kāine tār khedattun phal Umora Probhure dān dibāttei ānilo.
\v 4 Ār Ābeleyo tār bherāsāgalar pālluottun polim phudeye hoyekkuo bherā ār siunor telāni ānilo. Ār Umora Probhu Ābelare ār tār dānāni gojhi lalha.
\v 5 Kintu, Kāinare ār tār dānāni gojhi na lalha. Senattei Kāinar shānggādik rāk udilo, ār te sudho mu ahla.
\v 6 Sebeden Umora Probhu Kāinare halah, <<Tar hittei rāk uttye? Ār tui hittei sudho mu ohyos?
\v 7 Judi tui gam kām garas, sālen tareh hi gojhi na labāk? Ār judi gam kām na garas, sālen pāppāne tareh duorat hāpdi āghegi. Ār sienar dhāppān tar biruddye ahba, kintu tar sienare sāsan garānā darkār.>>
\p
\v 8 Sebeden Kāine tār bhēi Ābelloi hadhā halah. Ār ēdhokkye ahla, pare tārāh jakkene khedat gelāk, Kāine tār bhēi Ābelar biruddye udilo ār tāreh khun gorilo.
\v 9 Sebeden Umora Probhu Kāinare pujhor gorihnei halah, <<Tar bhēibuo Ābele hudu?>> Te uttor dilo, <<Mui khabar na pāng. Mui mar bhēibuor cubidār nāhi?>>
\v 10 Sebeden Umora Probhu Kāinare halah, <<Tui ien hi gorihle? Tar bhēibuor loāne ra shārinei mādittun mareh dāger.
\v 11 Ār ikkunu, jē mādiāne tar āhdattun tar bhēibuor loān khebāttei tār muān hullye, sēh mādiānattun tui obhishāp hele.
\v 12 Tui jakkene ēi mādiānat dukhām gorihbe, siene tareh tār balān na dibo. Tui ēi pittimiānat āsrai sārā birel ahbe.>>
\p
\v 13 Ār Kāine Umora Probhure halah, <<Mar sāstiān, mar sojjyo bārāh ohye!
\v 14 Hāmākkāi eschye tui mareh ēi mādiānattun dhābei dilē, ār tar cogottun mui āhji jēm. Mui pittimit ekjan āsrai sārā birel ohm, ār je mareh shup peba, te mareh khun goribo.>>
\v 15 Sebeden Umora Probhu tāreh halah, <<Senattei je Kāinare morei pheleba, te sāt duno proti phal peba.>> Ār ādikkye hanajane tāreh shup pele khun goribhāk, Umora Probhu Kāinattei ekkān cinno thoi dilo.
\s1 Kāinar Ghorbobuo
\p
\v 16 Sebeden Kāine Umora Probhur mujungottun jenei, Edenar pugedi Not dejat bojotti gorilo.
\v 17 Ār Kāine tār mokkuo laghe ghum jenei tār mokkuo pedoli ahla, ār Enokare phudela. Ār Kāine ekkān sahr bānela, tār puobuo nānge sienar nāngān Enok thoi dilo.
\v 18 Irade Enokattei jormeye; Irade Mēhujāelare jarma diye, Mēhujāele Methushāelare jarma diye, Methushāele Lāmekare jarma diye.
\v 19 Lāmeke dibye mok loye, ikkuar nāng ahlade Ādā, āra ikkuo nāngān ahlade Jillā.
\v 20 Ādā Jabalare phudeye. Te ahlade tāmbulat thānde poju coreyeunar ādi purus.
\v 21 Tār bhēibuo nāngān Jubal. Te ahlade belā ār bājhi bājieunar ādi purus.
\v 22 Ār Jillā Tubal-Kāinare phudeye, te pidol ār lualoi nānān bābottye āhttyer bānēye hāmār ela. Ār Tubal-Kainar bhonnuo ahlade Nāmā.
\p
\v 23 Sebeden Lāmeke tār mokkunare halah,
\b
\q1 <<Ādā ār Jillā, mar hadhāgān shuno;
\q2 Lāmekar mokkun, mar hadhānit hān pāda!
\q1 Kāran mareh ghā gorih diyede ājāi ekjan marat khun goschuong,
\q2 Mareh mārchyede ājāi ekjan gābuschye khun goschuong.
\q1
\v 24 Judi Kāinare khun garānār proti phal sāt gun ahy,
\q2 Sālen Lāmekare khun garānār proti phal 77 gun ahba.>>
\s1 Ikkuo Nuo Puo
\p
\v 25 Ār Ādame tār mokkuo laghe āra ghum jenei, tār mokkuo ikkuo puo phudei dilo, ār tār nāngān Seth\f f \fr 4:25 \fk Seth: \ft Hibru hadādi ienar artha <<bājoni goschyebuo.>>\f* thoi dilo. Te halah, <<Kāine morei phellyede Ābelar ājāi Gojēne mareh āra ikkuo bangsa dilo.>>
\v 26 Ār jeredi Sethtattei ikkuo puo jormeye, tār nāngān Enos thoi diye. Sakkettun dhorinei mānuschune Umora Probhur nāngān suron goschuon.
\c 5
\s1 Ādamar Bangsaun
\p
\v 1 Ien ahlade Ādamar bangsaunar boibuo. Je dinnye Gojēne mānuschuore bānēye, te tāreh Gojēnar dhokkye gorih bānēye.
\v 2 Te tārāhre marat ār milye gorih bānēye ār je dinnye tārāhre bānā ohye, te tārāhre āsirbāt dinēi Mānus nāng thoi diye.
\v 3 Ār, Ādame 130 bajhar bayojat, tār dhokkye ār tār ādale ikkuo puo jarma diye. Te sibyer nāngān Seth thoi diye.
\v 4 Sethare jarma denār paredi Ādame 800 bajhar bāschye; te āra puo-jhi peye.
\v 5 Ādamar bek dinun ihjēp gorihnei te 930 bajhar bāschye. Sebeden te mori jēye.
\p
\v 6 Jakkene Sethe 105 bajhar bayoc ohye, sakkene te Enosare jarma diye.
\v 7 Enosare jarma denār paredi Sethe 807 bajhar bāschye, te āra puo-jhi peye.
\v 8 Sebeden Sethar bek dinun ihjēp gorihnei te 912 bajhar bāschye. Sebeden te mori jēye.
\p
\v 9 Jakkene Enose 90 bajhar bayoc ohye, sakkene te Kenānare jarma diye.
\v 10 Kenānare jarma denār paredi Enose 815 bajhar bāschye, te āra puo-jhi peye.
\v 11 Sebeden Enosar bek dinun ihjēp gorihnei te 905 bajhar bāschye. Sebeden te mori jēye.
\p
\v 12 Jakkene Kenāne 70 bajhar bayoc ohye, sakkene te Māhālālelare jarma diye.
\v 13 Māhālālelare jarma denār paredi Kenāne 840 bajhar bāschye, te āra puo-jhi peye.
\v 14 Sebeden Kenānar bek dinun ihjēp gorihnei te 910 bajhar bāschye. Sebeden te mori jēye.
\p
\v 15 Māhālālele 65 bajhar bayojat Jāredare jarma diye.
\v 16 Jāredare jarma denār paredi Māhālālele 830 bajhar bāschye, te āra puo-jhi peye.
\v 17 Sebeden Māhālālelar bek dinun ihjēp gorihnei te 895 bajhar bāschye. Sebeden te mori jēye.
\p
\v 18 Jakkene Jārede 162 bajhar bayoc ohye, sakkene te Enokare jarma diye.
\v 19 Enokare jarma denār paredi Jārede 800 bajhar bāschye, te āra puo-jhi peye.
\v 20 Sebeden Jāredar bek dinun ihjēp gorihnei, te 962 bajhar bāschye. Sebeden te mori jēye.
\p
\v 21 Jakkene Enoke 65 bajhar bayoc ohye, sakkene te Methuselāre jarma diye.
\v 22 Enoke Methuselāre jarma denār paredi 300 bajhar Gojēnnoi āhdhā-udo goschye, te āra puo-jhi peye.
\v 23 Sebeden Enokar bek dinun ihjēp gorihnei, te 365 bajhar bāschye.
\v 24 Ār Enoke Gojēnnoi āhdhā-udo gorido. Jeredi te luk diye, kāran Gojēne tāreh nējēyegoi.
\p
\v 25 Jakkene Methuselā 187 bajhar bayoc ohye, sakkene Lāmekare jarma diye.
\v 26 Lāmekare jarma denār paredi, Methuselā 782 bajhar bāschye, te āra puo-jhi peye.
\v 27 Sebeden Methuselār bek dinun ihjēp gorihnei te 969 bajhar bāschye. Sebeden te mori jēye.
\p
\v 28 Jakkene Lāmeke 182 bajhar bayoc ohye, sakkene te ikkuo puo jarma diye.
\v 29 Ār te tār nāngān Noā\f f \fr 5:29 \fk Noā:\ft Hibru hadādi ienar artha <<jirānā.>>\f* thoi dinēi halah, <<Umora Probhur obhishāp heye mādiānattun, āmih jē hādoni ār hasta gorih pēr, sēh bepāre te āmāhre sāntonā dibo.>>
\v 30 Noāre jarma denār paredi, Lāmeke 595 bajhar bāschye, te āra puo-jhi peye.
\v 31 Sebeden Lāmekar bek dinun ihjēp gorihnei 777 bajhar bāschye. Sebeden te mori jēye.
\p
\v 32 Jakkene Noā 500 bajhar bayoc ohye, sakkene te Shem, Kām, āra Jāphetare jarma dilo.
\c 6
\s1 Mānabar Bajangāni ār Pābar Sāsti
\p
\v 1 Ār ēdhokkye ahla, pittimit jakke mānus bārih jā dhorilāk, tārāhttei sāgar jhi jormelāk.
\v 2 Sakkene Gojēnar puoune degilākke mānuschunor jhiun dol. Ār tārāh je jāre bājoni goschuon, siunore lalāk.
\p
\v 3 Ār Umora Probhu halah, <<Mar Āptābuoi janammuo mānjor laghe theda nai, kāran, mānus ahlade bānā heye. Tuoyo tār bayocchān 120 bajhar ahba.>>
\v 4 Sēh samayat pittimit boli mānus\f f \fr 6:4 \fk boli mānus: \ft Hibru hadādi, <<Nephilim,>> han.\f* elāk, ār sēh parediyo Gojēnar puoune mānuschunor jhiunar idu jenei thelāk ār tārāhttei puosābā phude duon. Siune puroni āmalar bolibanda ār nāngkorā mānus elāk.
\p
\v 5 Sebeden Umora Probhu degilode pittimit mānuschunor dhengāni huhp bārih jēye, ār jakke adasāt tārāhr antarar bhābonāgāni bānāh bajang bhābonāloi bhuri thāi.
\v 6 Ār Umora Probhu pittimit mānus bānenei manat duk pela, ār antarānat pire pela.
\v 7 Sebeden Umora Probhu halah, <<Mui jē mānuschun bāneyong, tārāhre pittimiānattun lugei dim; ār mānuschunor samāre jhārbo pojugun, buk sejerei berānde parānbolāun ār āgājar pēkkunare dhangsa gorihm, kāran tārāhre bānenei mui bhāri manat duk pelung.>>
\v 8 Kintu Noā Umora Probhur cogedi doyeān pela.
\s1 Noā Gojēnare Khuji Gorilo
\p
\v 9 Iun ahlākke Noār bangsaun. Noā ekjan dhārmik mānus ela. Tār āmalat te bannām sārā mānus ela. Noā Gojēnnoi āhdhā-udo goschye.
\v 10 Noā tinnuo puo jarma diye, siun ahlākke: Shem, Kām ār Jāphet.
\p
\v 11 Sēh lakkene Gojēnar cogot pittimiān bajang ela, ār pittimiān ottyesārloi bharan ela.
\v 12 Ār Gojēne sangsārar hittyedi reni cela, ār sa, sien bajang ela; kāran pittimit bek mānuschune bajang padat jeionnoi.
\s1 Jāhājchān Bānā Ohye
\p
\v 13 Ār Gojēne Noāre halah, <<Bek parānbolāunar sej ahbār samayān mar sāmne lunggyegi. Kāran, tārāh dārāi bek pittimiān ottyesārloi bhori jēye. Ār sa, mui pittimiānar samāre tārāhreyo dhangsa gorihm.
\v 14 Senattei gopher\f f \fr 6:14 \fk gopher:\ft Huhp sambhap ek bābottye ohlottye ādhā bāh thenteni nigilede taktā.\f* gājchoi tui ekkān jāhāj bānā; jāhājchānat gudhi bānebe, bāredi ār bhidiredi puldār libi dis.
\v 15 Ār tui ēdhokkye gorih jāhājchān bānebe: jāhājchānar lāmbāgān 300 āht, sienar pādāschyeān 50 āht, ār sien 30 āht ajal ahba.
\v 16 Tui jāhājchānat chālānattun ek āht taledi phogodi hānā rāgēs. Ār Jāhājchānar dhāgedi duor rāgēs; jāhājchān ek, dui ār tin tālā gorih bānes.
\v 17 Ār sa, āgājar taledi bek jibbolāun dhangsa gorihbāttei mui pittimit pānibān gorihm; pittimit bekkun mori jebāk.
\v 18 Kintu tarloi mui mar niomān thik gorihm; ār tui tar puoun, mokkuo ār tar pudobogunnoi sēh jāhājat udibegoi.
\v 19 Ār bek jibbolāunor proti parānbolāttun jur jur gorih tārāhyo bājan pārāh, tar laghe jāhājchānat bhorebegoi. Siun marat ār milye ahbāk.
\v 20 Proti jāt bāgene pēk, proti jāt bāgene poju ār proti jāt bāgene mādit buk sejerei berānde jibbolāun, bāji thān pārāh jur jur gorih tar laghe jāhājchānat bhorebegoi.
\v 21 Sebeden tumih khebāttei bek hāddyoāni āninei tui bekkāni tar idu thubei thabe. Ār sieni tar ār tārāhr khāddyo ahba.>>
\p
\v 22 Sebeden Noā sedhokkye gorilo; Gojēnar uhgumar dhage te bek kāmāni gorilo.
\c 7
\s1 Bar Pānibān
\p
\v 1 Sebeden Umora Probhu Noāre halah, <<Tar ghorbounnoi tui jāhājchānat sammoi, kāran ēi āmalat mar cogedi tareh dhārmik bilinei dekkuong.
\v 2 Tui bek shiji pojugunattun milye-marat bājinei, proti jādar sāt jur sāt jur gorih, ār ashiji pojugunar milye-marat bājinei, proti jādar ek jur;
\v 3 ār āgājar bek pēkkunattun milye-marat bājinei, proti jādar sāt jur sāt jur gorih, gadā pittimit tārāhr bangsa rokkye ahn pārāh tar laghe rāgēs.
\v 4 Kāran sāt dinar paredi mui pittimit 40 din ār 40 rēt jhar phelei dim. Ār mui bāneiongge bek parānbolāun pittimiānattun lugei dim.>>
\v 5 Sebeden, Noā Umora Probhur uhgumo dhage bekkāni gorilo.
\v 6 Pittimit bar pānih oyede lakkene Noā 600 bajhar bayoc ohye.
\p
\v 7 Sebeden Noā pānibān ahba hinattei tār puoun, tār mokkuo, ār tār pudobogunnoi jāhājchānat somilāk.
\v 8 Shiji ār ashiji poju, pēkkun, ār mādit buk sejerei berānde bek jibbolāun,
\v 9 milye-marat jur jur gorih, Noā idu jāhājchānat somilākkoi. Noāre Umora Probhu uhgum diyede dhage tārāh sieni bekkāni gorihlāk.
\v 10 Ār ēdhokkye ohye, sāt dinar paredi pittimit pānibānar pānihān ahla.
\v 11 Noār 600 bajhar bayojat, ditio māhjar sattara tārigot pittimir murattun gadā pāninākkun hulo gelāk ār gadā āgājar phogodi hānāun hulo gelāk.
\v 12 Ār pittimit 40 din ār 40 rēt jhar dilo.
\p
\v 13 Thik sēh dinnye, Noā ār Noār puoun Shem, Kām, Jāphet, āra Noār mokkuo ār tār tinnuo pudobo samat jāhājchānat somilāk.
\v 14 Ār tārāh laghe proti jāt bāgene jhārbo poju, proti jāt bāgene ghorbo pojugun, proti jāt bāgene buk sejerei bereye jibbolāun ār proti jāt bāgene pēkkun, bek jādar duobolā pēkkun jāhājchānat somilāk.
\v 15 Ār bek parānbolāun jur jur gorih jāhājchānat Noā idu somilāk.
\v 16 Sebeden Gojēne tāreh uhgum diyede dhage, bek jibbolāunar milye-marat jāhājchānat somilāk. Ār Umora Probhu duorān nādi dilo.
\p
\v 17 Ār 40 din sang pittimit pānibān ahla. Sebeden pānihān bārilo ār jāhājchān bhāji udilo.
\v 18 Paredi pānihān amahada bārih jenei gongār ahla ār jāhājchān pānih ugure bhāji bhāji thela.
\v 19 Ār pittimit shānggādik gorih pānihān gangār ahla, sene āgājar tale bek ajal monmuroun pāniye burela.
\v 20 Pānihān bārih jenei monar cukkonattun pandara āht ugure udilo.
\v 21 Ār mādit carande jābotio parānbolāun: pēkkun, ghorbo pojugun, ār jhārbo pojugun, pittimit buk sejerei berānde siun, ār bek mānuschun mori gelāk.
\v 22 Nāgedi nijes phelānde suguno mādit bereye bek parānbolāun morilāk.
\v 23 Ēdhokkye gorihnei Gojēne pittimittun bek parānbolāun: mānus ār poju, bek bhuk sejerei bereye jibbolāun ār āgājar bek pēkkun lugei dilo. Pittimittun tārāh lugi gelāk. Bānā Noā ār tār laghe jāhājchānat elākke siun bāji thelāk.
\v 24 Ār, pāniānar gangārāne 150 din sang pittimiānare dubei thala.
\c 8
\s1 Bar Pānih Bānān Homilo
\p
\v 1 Sebeden Gojēne Noāre ār jāhājchānat tār laghe elākke bek jhārbo poju ār bek ghorbo pojugun ihdot tulilo. Ār Gojēne pittimit boyer bāh bājei dilo, sebeden pānihān homi gela.
\p
\v 2 Gobhin pāninākkun ār āgājar phogodi hānāun bandha ahlāk, ār āgājattun jhar parānā thāmela.
\v 3 Ār pānihān eksottye pittimittun homi gela. Sebeden 150 din puranār paredi pānihān homi jēye.
\v 4 Sebeden sāt lambar mājchuot, sattara tārigot jāhājchān Arārat monnuot bājhi ralagoi.
\v 5 Ār das māj sang pānihān eksottye homi gela. Sēh das mājat polim dinot monunar cukkun deghā gela.
\p
\v 6 Sebeden 40 dinar paredi Noā te bānēye jāhājchānar phogodi hānābuo huli dilo.
\v 7 Sebeden te ikkuo habā urei dilo, ār sēh habābuo pittimittun pānihān jedakkan sang sugei na jāi, sedakkan sang uri uri roye.
\p
\v 8 Ār mādittun pānihān homi jēyene na jāi khabar pebāttei, te āra ikkuo ha urei dilo.
\v 9 Kintu, Pāniāne mādiān ejha burei āghe hinattei habuoi hana puribār jāgā na pela, ār habuoi āra jāhājchānat Noā idu phiri ela. Sebeden tār āhttān bābenei, habuo dhorinei āra jāhājchānar bhidire bhorēi thala.
\v 10 Sebeden te āra sāt din bāschei thenei, jāhājchānattun āra habuo urei dilo.
\v 11 Sebeden bellye mādhānat sēh habuo āra phiri ela, ār sa, tār thuttuot gorih jorbet gājar nuo sinnye pādā ānilo. Sebeden Noā pittimittun pānihān homi jēyede sien khabar pela.
\v 12 Sebeden te āra sāt din bāschei thānār paredi habuore āra urei dilo, kintu habuo hanadin tār idu phiri na ela.
\p
\v 13 Ār ēdhokkye ahla, 601 bajharat, polim mājat polim dinnuot pittimittun pānihān sugei jēi phureye. Sebeden Noā jāhājchānar dhāgoniān hulinei reni cela, ār sa, mādiān suguno gorih degilo.
\v 14 Ditio māhjar 27 tārigot mādiān bekkān sugeye.
\p
\v 15 Sebeden Gojēne Noāre ēdhokkye gorih halah,
\v 16 <<Tui tar mokkuo, tar puoun ār tar pudoboun samat jāhājchānattun nigili ja.
\v 17 Ār tar laghe āgandhe bek jibbolāunar bek parānbolāun: pēkkun, pojugun, pittimit buk sejerei berānde bek parānbolāun nigilei ān; jene tārāh pittimit bārih jān ār sangkyedi bārih jenei pittimit bangsa bārinei saisāgar ohy jēi pāran.>>
\v 18 Sebeden Noā tār mokkuo, tār puoun, ār tār pudoboun samat jāhājchānattun nigili gela.
\v 19 Ār jār jē jāt ihjebe bek parānbolāun, buk sejerei berānde bek parānbolāun, āgājar bek pēkkun, pittimit berānde bek pojugun jāhājchānattun nigili elāk.
\s1 Noāloi Goschye Gojēnar Cukti
\p
\v 20 Sebeden Noā Umora Probhuttei ekkān dālighar tulilo, ār hoyekkuo shiji poju ār shiji pēk lonei dāligharānar ugure puschye dāli utsarba gorilo.
\v 21 Ār Umora Probhu sienar sottyebāschān cumilo. Umora Probhu mane mane halah, <<Mui mānjottei mādiān obhishāp na dim ār. Mānuschunor antarar bhābonāgāni cigonattun dhori bajang ohy theleyo; mui jedhokkye gorihlung, sedhokkye ār hanadin bek parānbolāun morei na phelēm.
\b
\q1
\v 22 <<Pittimiān jedak bilon thāi,
\q1 Hujibār samay ār hābibār samay,
\q1 Juro ār garam,
\q1 Jārhāl ār horānnye,
\q1 Din ār rēt
\q1 Hanadin sej na ahba.>>
\c 9
\s1 Gojēne Noāloi Cukti Gorilo
\p
\v 1 Sebeden Gojēne Noāre ār tār puounare āsirbāt dinēi halah, <<Tumih bangsa bārinei saisāgar ah, ār pittimiān bharan gara.
\v 2 Ār pittimit bek jhārbo pojugun ār āgājat bek pēkkun, pittimit buk sejerei berānde ār sāgarat berānde māschune tamāhre darebāk ār hie goribhāk. Siun bekkun tamāhr āhdat gojei diye ahla.
\v 3 Bērēi pārande bek buk sejerei berānde parānbolāun tamāhr khāddyo ahbāk. Mui tamāhre khebāttei nānān bābodar ēhl sākpāt duongge dhokkye, bekkāni dilung.
\v 4 Kintu tumih jedābāde lo samat ehrā na heio.
\v 5 Ār hāmākkāi tamāhr jibanar loāni mui dābi gorihm. Mui bek jhārbo poju ār mānjottun sien dābi gorihm. Ār prottyek mānjottun mui tār bhēior jibanān tāttun dābi gorihm.
\b
\q1
\v 6 <<Je mānjor lo nigilei dibo,
\q2 Onnyo mānjye tāreh lo nigilei dibāk.
\q1 Kāran Gojēne nijor ādale mānus bānēye.
\b
\q1
\v 7 <<Ār tumih bangsa bārinei saisāgar ohy ja,
\q2 Ār ektāl ohnei pittimiān bharan ohy jeyo.>>
\b
\p
\v 8 Paredi Gojēne Noāre ār tār puounare halah,
\v 9 <<Sa, mui tamāhrloi ār tamāhr paredi ebākke bangsaunnoi ekkān niom garangar.
\v 10 Ār sien tamāhr laghe āgandhe bek jibbolāunnoi mui gorihm. Sēh sottyoān mui pēkkunnoi, ghorbo pojugunnoi, ār pittimit jedukkun parānbolā tamāhr laghe āghan, sēh bek jhārbo pojugunnoi, jāhājchānattun nigillonde, siunnoi mui mar cuktiān garangar.
\v 11 Ēdhokkye gorih mui tamārloi mar niomān thik gorihlung, pānibānnoi bek parānbolāun morei na phelēm. Sebeden pittimiān dhangsa gorihbāttei āra pānibān na ahba.>>
\p
\v 12 Gojēne āra halah, <<Mui tamārloi ār tamāhr laghe āgandhe bek jibbolāunnoi, juk juk dhori thebākke bangsaunattei jē niomān thik gorihlung, sienar cinnoān ahlade ien:
\v 13 Mui megat rānjoni tuli dim. Sien pittimiānar ār mar niomānar cinno ohy theba.
\v 14 Mui jakkene pittimir uguredi mek tuli dim, ār rānjoniān deghā dibo;
\v 15 sakkene tamārloi ār bek parānbolāunnoi mui jē niomān goschuong, sien mui ihdot tulim. Sebeden bek parānbolāun morei phelebāttei āra pānibān na ahba.
\v 16 Ār Rānjoniān megat deghā dilē, sien mui degim. Sebeden tamārloi ār pittimit bek parānbolāunnoi jē niomān goschuong, sien mui ihdot tulim.>>
\v 17 Sebeden Gojēne Noāre halah, <<Ien ahlade pittimit bek parānbolāunnoi mui goschuongge niomānar cinnoān.>>
\s1 Noā Ār Tār Puoun
\p
\v 18 Jāhājchānattun nigillonde Noār puoun ahlākke Shem, Kām, ār Jāphet. Hāme ahlade Kānānar bāppuo.
\v 19 Ēi tin jan ahlākke Noār puoun, ār iunar bangsaune bek pittimiān bhori jeion.
\p
\v 20 Paredi Noā dukhāmbolā ohnei, te ekkān ānggurar bāgān goschye.
\v 21 Sebeden te ānggurar mat khēnēi māttal ohye, ār tār tāmbulānar bhidire lāngdā gorih pori thela.
\v 22 Ār Kānānar bāppuo Hāme tār bābe lāngdā gorih pori āgedhe sien degilo. Sebeden te bāredi tār di bhēiore halagoi.
\v 23 Sebeden Sheme ār Jāphete hābar loinei, tārāhr bārāht tulinei pischuo pischuo jenei, tārāhr bāppuar lāngdāgān dhāgi dilākkoi. Tārāh mu phirenei elāk hinattei tārāhr bābar lāngdāgān na deghan.
\p
\v 24 Sebeden Noā ānggurar madar māttalān shārinei, tār begattun cigon puobuo tāreh hi bebahār goschye sien khabar pela.
\p
\v 25 Sakkene te halah,
\b
\q1 <<Kānānar ugure obhishāp porok;
\q1 Te tār bhēiunar idu begattun tale bānidāji ohnei thok.>>
\b
\p
\v 26 Ār te āra halah,
\b
\q1 <<Shemar Gojēnnuo, Umora Probhu dhonnyo gorih thok,
\q1 Ār Kānāne tār cāgoschye ohk.
\b
\q1
\v 27 <<Gojēne Jāphetare dāngar gorok,
\q1 Ār te Shemar tāmbular bhidire bojotti gorok;
\q1 Ār Kānāne tār cāgoschye ohk.>>
\b
\p
\v 28 Ār Noā pānibānar paredi 350 bajhar bāschye.
\v 29 Noār bek dinun ihjēp gorihnei, te 950 bajhar bayoc ohnei mori jēye.
\c 10
\s1 Noār Bangsaun
\p
\v 1 Iun ahlākke Noār puo Shem, Kām, ār Jāphetar bangsaun. Ār pānibān ahnār paredi tārāhr āra puosābā ohyon.
\p
\v 2 Jāphetar puoun ahlākke: Gomer, Māgak, Mādāi, Jāban, Tubal, Meshek ār Tirās.
\v 3 Gomerar puoun ahlākke: Āshkenāj, Riphāth ār Togārmā.
\v 4 Jābanar puoun ahlākke: Ēlishā, Tārshis, Kittim ār Dodānim.
\v 5 Iunar bangsaunottun paredi sāgara dibar mānuschune jār jār hadhā onusāre tārāhr gutti onusāre jāttune judo judo dejat bhāk ahlāk.
\p
\v 6 Hāmar puoun ahlākke: Kush, Mijrāim, Put ār Kānān.
\v 7 Kushar puoun ahlākke: Sebā, Hābilā, Saptā, Rāmā, Sābtekā; ār Rāmā puoun ahlākke Shebā ār Dedan.
\p
\v 8 Kushe Nimradare jarma diye; te pittimit dāngar boli uo dhorilo.
\v 9 Te Umora Probhur cogedi ekjan rāj pollān ela. Senattei ejānnye gorih hadāk, <<Umora Probhur mujungot rāj pollān Nimradar dhokkye.>>
\v 10 Ār Shinar dejar Bābel\f f \fr 10:10 \fk Bābel:\ft Hon nāngānattun <<bābylon>> nāngān ejchye, sabdabuoloi bhābi sele olojolot phelāi.\f*, Erek, Ākkat, ār Kalne, ēi bek jāgāni polim tār rejjyo bhidire ela.
\v 11 Sēh decchānattun te Āssiriā dejat jēye, ār Ninēbhi, Rehobot Ir, Kālā,
\v 12 ār Ninēbhi ār Kālā sangmoddye Resen sahrān bānēye. Sien ahlade begattun dāngar sahrān.
\v 13 Mijrāime Lut, Ānām, Lehāp, ār Nāphtuh bangsaunar purbopurus ela.
\v 14 Te āra Pāthrus jāt ār Kāslu bangsaun (jibēttun Philistioun ār Kāphtor bangsaun ohyon), ēi bekkunare te jarma diye.
\p
\v 15 Ār Kānāne bega dāngar puobuo Sidon, tār taledi Hethare jarma diye.
\v 16 Sēparedi Kānāne āra Jebus bangsaun, Āmor bangsaun, ār Girgās bangsaunare;
\v 17 Hip bangsa, Ārk bangsa, ār Sinio bangsaun;
\v 18 Ārbāt bangsaun, Jemār bangsaun ār Hāmāth bangsaunare jarma diye. Sēh paredi Kānāniounor guttiun bāredi ceropālā setterā ohyon.
\v 19 Ār Sidonattun Gerār sahrar mokkye Gājā sang, Kānāniounor simineān ela. Sebeden Sodom, Gomorā, Ādmā, ār Jēboimar mokkye Lāsā sang tārāhr simine ela.
\v 20 Tārāhr gutti, hadhā, des ār jāt onusāre iun ahlākke Hāmar puoun.
\p
\v 21 Ār Sheme Eberar bek puosābāunar ādi puruschuo ār Jāphetar bar bhēi, tāttunuo puosābā ohyon.
\v 22 Shemar puoun ahlākke: Elām, Āshur, Ārpaksat, Lut, ār Arām.
\v 23 Arāmar puoun ahlākke: Uj, Hul, Gether ār Māsh.
\v 24 Ārpaksade Shelāre jarma diye, ār Shelā Eberare jarma diye.
\v 25 Ebere dibye puo peye, ikkuar nāngān ahlade Pelek\f f \fr 10:25 \fk Pelek \ft Hibru hadādi ienar artha <<bhāk.>> \f*, kāran tār āmalat pittimiān bhāk ohye; ār tār bhēibuor nāngān ahlade Joktān.
\v 26 Joktānar puoun ahlākke: Ālmodat, Seleph, Hājārmābet, Jerā,
\v 27 Hadorām, Ujāl, Diklā,
\v 28 Obal, Ābimāel, Shebā,
\v 29 Ophir, Hābilā, ār Jobāp. Ēi bekkunare Joktāne jarma diye.
\v 30 Ār Meshā sang, pugedi Sephar jāgā monunar sang tārāhr bojotti goschye jāgā ela.
\v 31 Tārāhr gutti ihjebe, hadhā, des ār jāt onusāre iun ahlākke Shemar puoun.
\p
\v 32 Tārāhr bangsa onusāre, ār tārāhr jādar moddye, iun ahlākke Noār puounar guttiun; ār pānibānar paredi iunattun nānān jāt pittimit bhāk ohyon.
\c 11
\s1 Bābelar Tongiān
\p
\v 1 Sakkene gadā sangsārānat ekkān bhās ār ekkui māt ela.
\v 2 Ār ēdhokkye ahla, tārāh puk mokkyettun jādonde lakkene, Shinar dejat ekkān tholi jāgā peion. Ār tārāh siot bojotti gorihlāk.
\v 3 Sebeden tārāh huobolā gorihnei halāhk, <<Ejha, āmih it bānei ār siun game āgunat puri.>> Tārāh pāttarar badale it ār jorādibāttei cibidi badale māttye tel bebahār gorihdāk.
\v 4 Ār tārāh halāhk, <<Ejha, āmih āmāhttei ekkān sahr ār āgājat mādhābuo dhus khāi sang ekkān tongi bānei. Ār siennoi āmih sunāng gorih, ādikkye āmih gadā pittimiānat setterā ohy jebang.>>
\p
\v 5 Sēh paredi Umora Probhu munischuarar puoune jē sahr ār tongiān bāneion, sien sebāttei lāmmyegi.
\v 6 Sebeden Umora Probhu halah, <<Sa, mānuschune bekkun ek ohyon, ār tārāhr hadhāniyo ek. Senattei ikkunu tārāh jē hāmānat āht duon, ār tārāh jien gorihbāttei protiggye garhan, sien tārāh goribhāk.
\v 7 Ejha, āmih tale jenei, sidu tārāhr hadhāni ohl gorih dioi, jene tārāh ekjanar hadhā āra ekjane bujhobujhi na ahn.>>
\v 8 Sebeden Umora Probhu tārāhre siottun gadā pittimit setterā gorih dilo. Ār tārāh sahrān bānānā kāmān bandha gorih pelāk.
\v 9 Senattei sēh jāgānar nāngān Bābel\f f \fr 11:9 \fk Bābel:\ft Hon nāngānattun <<bābylon>> nāngān ejchye, sabdabuoloi bhābi sele alajalat phelāi.\f* ahla, kāran sēh jāgānat Umora Probhu gadā sangsārar mānuschunor hadhāni judo gorih diye. Ār siottun Umora Probhu gadā pittimiānat tārāhre setterā gorih diye.
\s1 Shemar Bangsaun
\p
\v 10 Ien ahlade Shemar bangsaunar bijogar hadhā: pānibānar di bajhar pare, Shemar 100 bajhar bayojat te Ārpaksadare jarma diye.
\v 11 Ārpaksadare jarma denār paredi, Sheme 500 bajhar sang bāschye. Ār te āra puo-jhi jarma diye.
\v 12 Ārpaksade 35 bajhar ohnei Shelāre jarma diye.
\p
\v 13 Shelāre jarma denār paredi, Ārpaksade 403 bajhar bāschye. Ār te āra puo-jhi peye.
\v 14 Shelā 30 bajhar ohnei Eberare jarma diye.
\v 15 Eberare jarma denār paredi Shelā 403 bajhar bāschye. Ār te āra puo-jhi peye.
\v 16 Ebere 34 bajhar ohnei Pelegare jarma diye.
\v 17 Pelegare jarma denār paredi, Ebere 430 bajhar bāschye. Ār te āra puo-jhi peye.
\p
\v 18 Pelege 30 bajhar ohnei Reure jarma diye.
\v 19 Reure jarma denār paredi Pelege 209 bajhar bāschye. Ār te āra puo-jhi jarma diye.
\v 20 Reu 32 bajhar ohnei, Serugare jarma diye.
\v 21 Serugare jarma denār paredi Reu 207 bajhar bāschye. Ār te āra puo-jhi jarma diye.
\v 22 Seruge 30 bajhar ohnei Nāhorare jarma diye.
\v 23 Nāhorare jarma denār paredi Seruge 200 bajhar bāschye. Ār te āra puo-jhi jarma diye.
\v 24 Nāhore 29 bajhar ohnei Terāhre jarma diye.
\v 25 Terāhre jarma denār paredi Nāhore 119 bajhar bāschye. Ār te āra puo-jhi jarma diye.
\p
\v 26 Terāh 70 bajhar bāschye ār Abrām, Nāhor, ār Hāranare jarma diye.
\s1 Terāhr Bangsaun
\p
\v 27 Ien ahlade Terāh bangsaunar bijogar hadhā: Terāh Abrāmare, Nāhor ār Hāranare jarma diye. Hārane Lotare jarma diye.
\p
\v 28 Ār Hārane tār jarma oyede Kāldio dejat Ur jāgāt, tār bāppuo Terāh mujungot mori jēye.
\v 29 Sebeden Abrāme ār Nāhore duojane mok loyon. Abrāmar mokkuor nāngān ahlade Sāri, ār Nāhorar mokkuor nāngān ahlade Milkā. Hārane ahlade Milkā ār Iskār bāppuo.
\v 30 Sāri bhāj hinattei puo na pāi.
\v 31 Ār Terāh tār puo Abrāmare ār tār nādin, Hāranar puobuo Lotare, ār Abrāmar mokkuo, tār pudobo Sārire laghe nējēye. Ār tārāh eklage Kānān dejat jebāttei, Kāldiounar dejar Urattun gelāk. Sebeden tārāh Hāranat elāk ār sidu bojotti gorihlāk.
\v 32 Terāh 205 bajhar bayoc ohnei, te Hāranat mori jēye.
\c 12
\s1 Abrāmare Gojēnar Protiggye
\p
\v 1 Umora Probhu Abrāmare halah,
\b
\q2 <<Tui tar deschān,
\q2 Tar hudummoun,
\q2 Ār tar bābar gharān phelei jā,
\q1 Mui tareh deghei dimbe deschānat jāgoi.
\q1
\v 2 Mui tattun ikkuo dāngar jāt bānem.
\q1 Mui tareh āsirbāt dim,
\q2 Ār tar nāngān nāngkorā gorih dim.
\q1 Ār tui āsirbādar garābuo ahbe.
\q1
\v 3 Jiune tareh āsirbāt duon,
\q2 Muio tārāhre āsirbāt dim,
\q1 Ār je tareh obhishāp de,
\q2 Muio tāreh obhishāp dim;
\q1 Ār tar dārāi pittimir bek ghorboune āsirbāt pebāk.>>
\b
\p
\v 4 Sebeden Abrāme Umora Probhur sēh hadhā dhage nigili gela, ār Loteyo tār laghe jēye. Hāranattun jārloide lakkene Abrāme 75 bajhar bayoc ohye.
\v 5 Ār Abrāme tār mokkuo Sārire ār tār bhēiput Lotare tār laghe nējēye. Ār Hāranat thākke jē sompottiāni tārāh thubeion, ār jē bek gāburun tārāh loyon, siun samat Kānān dejar mokkye jebāttei bār ahlāk. Sebeden tārāh Kānān dejat lungilākkoi.
\v 6 Ār Abrāme sēh deschānar bhidiredi jāde jāde Shekemar, Marēh jāgānat Elan gājchuo hāi lummegoi. Sakkene Kānān mānuschune sēh dejat bojotti gattan.
\v 7 Ār Umora Probhu Abrāmar sidu deghā dinēi halah, <<Mui tar bangsaunare ēi deschān dim.>> Ār sēh jāgānat Abrāme tāreh deghā diyede Umora Probhuttei ekkān dālighar tulilo.
\v 8 Sebeden te siottun Beth-Elar pugedi monnuot parang jēye. Ār te tār tāmbulān pojimedi Beth-El ār pugedi Ay sahrar mokkye gorih tāngela. Sebeden te sidu ekkān dālighar tulinei, Umora Probhure suron gorilo.
\v 9 Paredi Abrāme lāreh lāreh gorih dogin mokkye jēye.
\s1 Egypt Dejat Abrāme
\p
\v 10 Sakkene deschānat shānggādik bhādarāt porilo, senattei Abrāme Egypt dejat parbāschye ihjebe thebāttei gela. Kāran Kānān dejat sakkene bhāri bhādarāt ela.
\v 11 Ār Abrāme jakkene Egypt dejat somebāttei hāihure lummegoi, te tār mokkuo Sārire halah, <<Shun, mui khabar pāng, tui milyebuo dekte dol.
\v 12 Senattei Egypt dejar mānuschune jakkene tareh degibhāk, ār habāk, <Ibye tār mok,> ār tārāh mareh morei phelebāk. Kintu tārāh tareh bājei rāgebāk.
\v 13 Senattei doye gorihnei tui mar bhon bilinei hos, jene tattei marloi gam bebahār garhan ār tar dārāi mar parānān bāje.>>
\p
\v 14 Ār sien ohye, jakkene Abrāme Egypt dejat ela, Egypt dejar mānuschune milyebuore deginei, tāreh amahada dol degilāk.
\v 15 Ār Phāror muntriune tāreh deginei, Phāror mujungot tāreh bāini gorihlāk. Sebeden milyebuore Phāro gharat nejelāk.
\v 16 Ār Phāro milyebuor dārāi Abrāmare shānggādik gam bebahār gorilo. Sebeden Abrāme ektāl bherāsāgal, goru, celā gādhā, cāgar, cāgarāni, pārih gādhā, ār ut peye.
\p
\v 17 Kintu Abrāmar mokkuo Sārittei Umora Probhu Phāro ār tār ghorbounar ugure dāngar byedhi āni dilo.
\v 18 Sebeden Phāro Abrāmare dāginei halah, <<Tui marloi ien hedhokkye kām gorihle? Te tar mok bilinei hittei mareh na has?
\v 19 Tui hittei hoyos, <Te ahlade mar bhon?> Mui tāreh mar mok ihjebe loyong. Sāh, ikkunu tar mokkuore lonei, tar padhe tui jāgoi.>>
\v 20 Sebeden Phāro mānuschunore uhgum dinēi Abrāmare jukkolei dibāttei halah, ār tārāh tār jieni ela, bekkāni dinēi, tār mokkuo samat tāreh pādei dilāk.
\c 13
\s1 Abrāmar Kānān Des Odhihār
\p
\v 1 Paredi, Abrāme tār mokkuo ār bek sompottiāni loinei, Egypt dejattun gelagoi. Ār te Lotare laghe gorih ninei dogin mokkye jēye.
\v 2 Abrāme amahada mājan ela. Tār bhālokkun poju elāk, sāgar sonā ār rubo ela.
\v 3 Ār te doginottun jāde jāde Beth-El sahrat lummegoi. Ār Beth-El ār Ay sahrar sangmoddye jē jāgānat tār tāmbulān polimattun dhori tāngeye ela, sēh jāgānat te lummegoi.
\v 4 Te āgedhi ekkān dālighar tullyede sēh jāgānat ejchye. Ār siot Abrāme Umora Probhure suron gorilo.
\p
\v 5 Ār Abrāmar laghe jēyede Lotaryo ektāl bherāsāgalar pāl, goru pāl ār tāmbul ela.
\v 6 Senattei tārāh eksamāre thebāttei jāgāi na hulela. Kāran tārāhr saisāgar sompotti ela hinattei eksamāre tārāh thei na pārilāk.
\v 7 Paredi Abrāmar poju rākkoli ār Lotar poju rākkoliunar moddye holhojjye deghā dilo. Sēh lakkene sēh dejat Kānān ār Pērij bangsaune bojotti gattan.
\v 8 Sebeden Abrāme Lotare halah, <<Doye gorihnei, tar ār mar moddye, tar poju rākkoli ār mar poju rākkoliunar moddye holhojjye na ohk. Kāran āmih ahlangge tarloi sadar.
\v 9 Tar mujungot sāgar jāgā āgedhe nai ni? Doye gorihnei, tui mattun judo ahnā. Tui judi bāngedi bāmmuo lale, mui dēnēdi jēm ār tui judi dēnēdi geleh, mui bāngedi jēm.>>
\p
\v 10 Sebeden Lote Jardān Gāngar bek tholi jāgāgāni shirebuo ālak gorihnei doledāle reni cela. Te digilode sienit sāgar pānih āghe, ār sien sāde Umora Probhur bāgānar dhokkye ela. Ār Joārat jāde lāgat pāidye Egypt dejar jāgāni dhokkye ela, kāran sakkeneyo Umora Probhu Sodom ār Gomorāh sahrāni dhangsa na gare.
\v 11 Sebeden tāttei Lote Jardān Gāngar bek tholi jāgāni bājhi lalha ār te pugedi gelagoi. Ēdhokkye gorih tārāh ekjane ārek janattun phārak ahlāk.
\v 12 Abrāme Kānān dejat thela, ār Lote sēh bāmar tholi jāgā sahrānit thela. Sebeden te tār tāmbulān Sodom sahrar hāi tāngela.
\v 13 Kintu Sodom sahrar mānuschune shānggādik bajang elāk ār Umora Probhur biruddye bisom pābi elāk.
\p
\v 14 Ār Lote Abrāmattun phārak ohy jānār paredi, Umora Probhu Abrāmare halah, <<Tui jē jāgānat āghas, shirebuo ālak gorihnei siottun uttoredi, doginedi, pugedi ār pojimedi reni sā.
\v 15 Kāran tui jē jāgāgāni deghar, sieni mui tareh ār tar bangsaunare umorattei dim.
\v 16 Ār mui pittimir dhullye dhokkye tar bangsaun bārei dim. Hanajane judi pittimir dhullyeni goni pāran, sakkene the tar bangsaun goni pāribāk.
\v 17 Tui ut, ēi deschān digellye pādāschye bērēi sā, kāran mui tareh ien dim.>>
\v 18 Sebeden Abrāme tār tāmbulān siottun tulinei gelagoi. Ār te Hebronat Māmre jāgāt jenei elan gājchunar hāi bojotti gorilo. Ār siot te Umora Probhuttei ekkān dālighar tulilo.
\c 14
\s1 Lotar Bondi Dajhā ār Mukti
\p
\v 1 Ār Shinar dejar rājā Amraphelar āmalat ēdhokkye ahla, Elāsar dejar rājā Ariok, Elāmar rājā Kedorlāmer, ār Goim dejar rājā Tidal, tārāh ēi cēr jane ekjadhā ahlāk.
\v 2 Tārāh Sodomar rājā Berā, Gomorār rājā Birshā, Ādmār rājā Shinap, Jēboimar rājā Shemeber, ār Belār rājā Joārar biruddye juddho gorihlāk.
\v 3 Ēi bek rājāune Siddimar huonguot (sien ahlade, Nun Sāgarān) egattar ahlākkoi.
\v 4 Tārāh bāra bajhar sang Kedorlāmerar odhinat sebonā goschuon ār tera bajhara dijet tār birut ahlāk.
\p
\v 5 Ār coddyo bajhara dijet Kedorlāmer ār tārloi ekjut elākke rājāune ēnēi Āshterat-Kārnāimat Rephā mānuschunore, Kām bāmat Juj mānuschunore, Shābheh Kiriāthāimat\f f \fr 14:5 \fk Shābheh Kiriāthāimat:\ft Ēi Hibru sabdabuor artha ahlade, <<Kiriāthāimar sang jāgā.>>\f* Em mānuschunore,
\v 6 ār pādārar hāihure El-Pārān sang, Seir monnuor hāi Har bangsaunare ākraman goschuon.
\v 7 Sebeden tārāh sittun phirinei En-Mishpāt lungilākkoi, sien ahlade Kādesh sahrān. Ār tārāh Āmālekkunar bek deschān ār Hājājon Tāmārat elākke Āmor bangsaunare ākraman gorihlāk.
\p
\v 8 Ār Sodomar rājābuo, Gomorār rājā, Ādmār rājā, Jēboimar rājā ār Belār rājābuo (Belā ahlade Joār ādāmān) Siddim huongat elākke rājāunar biruddye juddho gorihbāttei jukkol ahlāk.
\v 9 Tārāh Elāmar rājā Kedorlāmer, Goimar rājā Tidal, Shinar rājā Amraphel, ār Elāsar rājā Ariok, ēi cēr jan rājāloi juddho gorihbāttei pās jan rājā jukkol ohyon.
\v 10 Sēh lakkene Siddimar huonguot sāgar māttye telar gāt elāk. Ār Sodom ār Gomorā rājāun dhēi jāde, tārāhttun hiju mānus sēh gāttunat porilāk. Ār bāgiun monat dhēi jeion.
\v 11 Sebeden jittonde sēh cērbuo rājāi Sodom ār Gomorār bek dhan sompottiāni ār bek hāddyoāni loinei tārāhr padhe gelākkoi.
\v 12 Tārāh Abrāmar bhēiput Lotare ār tār sompottiāni lonei jeionnoi. Kāran sakkene Lote Sodomat bojotti garer.
\p
\v 13 Sakkene ekjan dhēi jenei bāschyede Hibru mānus Abrāmare sēh khabarān dilogoi. Sēh samayat Abrāme Āmor bangsar Māmre nānge ekjan mānjor elan gājchunar hāi bojotti garer. Māmre ahlade Eskolar ār Ānerar bhēi. Ār ēi mānuschune Abrāmare bal dibāttei ekjadhā ohyon.
\v 14 Abrāme jakkene shunilo, tār hudummobuore dhori nejeion, sakkene te tār nijor gharat jarma ohyonde 318 jan juddho shikkye peye sāgarun loinei, Dān bām sang lorei nejela.
\p
\v 15 Sebeden rēt ohnei te tār cāgarunare bhāk gorilo, ār tār cāgarune sottrugunore ākraman gorihlāk ār Dāmāskā sahrar uttoredi Hobā sang tārāhre lorei nilāk.
\v 16 Sebeden, te bek sompottiāni, ār tār hudummo Lotare, tār sompottiāni, ār milyeun samat, bek mānuschunore phirei ānilo.
\p
\v 17 Abrāme Kedorlāmer ār tār samāre elākke rājāunare porājoi gorihnei phiri ejānār paredi, Sodomar rājābuo tārloi deghā gorihbāttei Shābha huonguot, jien Rājār huong han sidu jēye.
\s1 Abrām ār Melkhijedek
\p
\v 18 Sebeden Sālemar\f f \fr 14:18 \fk Sālemar:\ft Hibru hadādi ienar artha ahlade <<shānti>>, Jerusālem sahrānare āgedhi ēi nāngānnoi cinidhāk.\f* Rājā Melkhijedeke pidye ār ānggurar ras ānilo, te ahlade Mahā Probhu Gojēnar thāgur.
\v 19 Te Abrāmare āsirbāt dinēi halah,
\b
\q2 <<Āghās ār pittimir giroschuoi Mahā Probhu Gojēne,
\q1 Abrāmare āsirbāt duok.
\q1
\v 20 Ār Mahā Probhu Gojēne dhonnyo ohk,
\q2 Je tar sottrugunore tar āhdat gojei diye.>>
\b
\nb Ār Abrāme bek jinischānittun daje ek dilo.
\p
\v 21 Sebeden, Sodomar rājābuo Abrāmare halah, <<Mānuschun mareh de, ār tui sompottiāni tattei rāghā.>>
\p
\v 22 Kintu Abrāme Sodomar rājābuore halah, <<Mui sarga ār pittimiān bānēyede Mahā Probhu Gojēn, Umora Probhur nānge āht tulinei hangar,
\v 23 mui tattun hischu na lom, eknāl suduo, ekkān jodā pidyeyo na lom. Ār mui tattun hana hischu na nejēm; ādikkye tui habe, <Abrāmare mui mājan goschuong.>
\v 24 Bānā mar gābuschyeune heionde siun de. Ār jiune mar laghe jeion: Āner, Eskol, ār Māmre; tārāhr bhākkuo tārāh lodhok.>>
\c 15
\s1 Abrāmmoi Gojēnar Cuktiān
\p
\v 1 Sēh paredi darsan dinēi Umora Probhur hadhāgān Abrāmar sidu ela, ār te halah, <<Abrām, tui na dorēs. Mui tattei rokkye dhāl ohm, ār tar puroskārān jadepode dāngar ahba.>>
\p
\v 2 Kintu Abrāme halah, <<Oh Probhu Gojēn, tui mareh hi dibe? Mui puosārā gorih āghangge sien deghar, ār ēi Dāmāskā hullye Eliejāre ahlade mar ghar sompottiānir odhihāribuo.>>
\p
\v 3 Abrāme āra halah, <<Sā, tui mareh hana puosābā na duos, ār mar gharat jormeye ekjane mar sompottiānir odhihāribuo ahba.>>
\v 4 Sebeden tār idu Umora Probhur hadhāgān lummegi. Te halah, <<Ēi mānuschuo tar sompottir odhihāri na ahba, kintu je tar uroje jarmeba, te tar sompottiānir odhihāri ahba.>>
\p
\v 5 Sebeden Gojēne tāreh bāredi āninei halah, <<Tui āgājar mokkye reni sā, ār tārāun goni pāras nāhi goni sā.>> Ār Gojēne āra tāreh halah, <<Thik Sedhokkye tar bangsaun ahbāk.>>
\v 6 Ār te Umora Probhure bisches goschye, ār sien Umora Probhu tāttei dhormittoān ihjebe dhori lalha.
\p
\v 7 Sebeden Gojēne tāreh halah, <<Je tar odhihārattei ēi deschān dibāttei, Kāldiounar dejar Ur jāgāttun tareh nigilei ānnye, Mui ohlungge sēh Umora Probhu.>>
\p
\v 8 Ār te halah, <<Oh Probhu Gojēn, mui jē ienar odhiāhribuo ohm, sien hingori khabar pēm?>>
\p
\v 9 Sebeden Gojēne tāreh halah, <<Tui tin bajharchye ikkuo pārih goru sha, tin bajharchye ikkuo pādhi sāgal, tin bojhoschye ikkuo pādhā bherāsāgal, ikkuo ha ār ikkuo bājā hodor mar idu ān.>>
\v 10 Sebeden te siun bekkun tār idu āninei di sillye gorilo, ār jār sillye tār dhāgādākkye gorih thala. Kintu pēkkun di sillye na gare.
\v 11 Ār jakkene sigeri pēkkun sēh morā pojugunar ugure porilāk, Abrāme siun dhābei dilo.
\p
\v 12 Sēh paredi belān duberloide aktat, Abrāme shānggādik gorih ghum gela. Ār sa, dargare pārāh ghurguschye āndhārān tār idu lummegi.
\v 13 Sebeden Gojēne Abrāmare halah, <<Hāmākkāi khabar pēhs, tar bangsaun bidejat porbhāschye ahbāk ār tārāh bideji mānuschunor tale bānidāji hādi pebāk. Ār sēh dejar mānuschune tar bangsaunare 400 bajhar sang duk-hasta lāgebāk.
\v 14 Ār tārāh jē jāttuo idu bānidāji hādibāk, tārāhre mui bijer gorihm. Sēh paredi tārāh saisāgar dhan sompottiloi sēh dejattun nigili ebhāk.
\v 15 Ār tui shānti gorih tar purbopuruschunar idu jebegoi. Ār tui bes gorih buro ohnei mori geleh, tareh gārebākkoi.
\v 16 Kintu tar bangsattun cēr lambar bangsabuo, tārāh ēi dejat phiri ebhāk, kāran Āmor bangsar pāppāni ejha sang poripunno na ahy.>>
\p
\v 17 Ār ēdhokkye ahla, jakke belān dubinei āndhār ahla, ār sa, ikkuo dhumobolā sulo ār ikkuo dokdokkye āgun luro deghā dilo. Ār sēh dibye āgun luro sēh di sillye gorih thoye ehrānir sere sere jeionnoi.
\v 18 Sēh dinnye Umora Probhu Abrāmmoi ekkān niom thik gorihnei halah, <<Mui ēi deschān tar bangsaunare dilung. Mui tārāhre Egyptar gāngattun dhorinei bar gāng sang dilung. Sien ahlade Iuphrētis gāngānar sang,
\v 19 Kēnittun, Kēnijio, Kādmoniun,
\v 20 Het bangsaun, Pērij bangsaun, Rephā bangsaun,
\v 21 Āmor bangsaun, Kānān bangsaun, Girgās bangsaun, ār Jebus bangsaunar deschān mui tar bangsaunare dilung.>>
\c 16
\s1 Hāgār ār Ismāel
\p
\v 1 Abrāmar mokkuo Sāri tāttei hana puosābā di na pāre. Ār Hāgār nānge tāttun ekjan Egypt deschye sāgarāni ela.
\v 2 Sebeden, Sāri Abrāmare halah, <<Sāh, Umora Probhu puosābā na phudebāttei mareh bhāj gorih rāgēye. Doye gorihnei mar sāgarānibuo idu jā; ahle tār garbhattun mui puosābā pēi pārang.>> Ār Abrāme Sārāh hadhāgān shunilo.
\p
\v 3 Sedhokkye gorih, Abrāme kānān dejat das bajhar thānār paredi, tār mokkuo Sāri, nijor sāgarāni Egypt deschye Hāgārare tār nekkuo Abrāmmoi jorā bāni dilo.
\p
\v 4 Sebeden, Abrāme Hāgāra idu gela ār te pedoli ahla. Ār jakkene te gorbidye oyede sien bujhi pārilo, sakkene te tār giroschuor mokkuore nāhās gorilo.
\v 5 Sebeden Sāri Abrāmare halah, <<Mar ugure ēi onnyei bebahārar duschān tar ugure porok! Mui mar sāgarānibuore tareh gojei duong. Ār te gorbidye ohye hinei mareh nāhās garer. Umora Probhu tar ār mar bijerān gorok.>>
\p
\v 6 Sakkene Abrāme Sārire halah, <<Sāh, tar sāgarānibuo tar āhdat; tui jien gam mane garas, tāreh sien gar.>> Sebeden Sārāh Hāgārare hasta dilo, ār te tāttun dhēi gela.
\p
\v 7 Paredi Umora Probhur duttuoi pādārat ekkān uiphudo hure, Shurar padat jē uiphuttān āghe, siēnar hāi tāreh lāgat pela.
\v 8 Ār duttuoi tāreh halah, <<Oh Sāri sāgarānibuo Hāgār, tui huttun ele? Ār hudu jebe?>> Sebeden te halah, <<Mui mar giroschuo Sārittun dhēi jāngar.>>
\v 9 Sakkene Umora Probhur Duttuoi tāreh halah, <<Tui tar giroschuo idu phiri jā, ār tār odhinat tale tui thākkoi.>>
\v 10 Sebeden Umora Probhur duttuoi tāreh āra halah, <<Mui tar bangsaun shānggādik gorih bārei dim, tārāh sangkyedi goni burei na eschye ahbāk.>>
\v 11 Ār Umora Probhur duttuoi tāreh halah,
\b
\q1 <<Shun, tui gorbidye ohyos,
\q2 Tui ikkuo marat puo phudebe,
\q1 Ār tār nāngān Ismāel\f f \fr 16:11 \fk Ismāel:\ft Hibru hadādi ienar artha <<Gojēne shune.>>\f* thoi dibe,
\q2 Kāran Umora Probhu tar dugar hadhā shunnye.
\q1
\v 12 Te jhārbo gādhā dhokkye mānus ahba;
\q1 Te bekkunar biruddye ahba,
\q2 Ār bekkune tār biruddye ahbāk.
\q1 Ār te tār bek bhēiunar mujungot bojotti goribo.>>
\b
\p
\v 13 Sebeden Hāgāre jārloi hadhā hoye, sēh Umora Probhur diyede nāngān thoi dilo. Te halah, <<Tui ahlede mareh reni cāschye Gojēnnuo.>> Senattei te halah, <<Je mareh deghāshuno gare, mui hi tāreh ēi jāgānat delung?>>
\v 14 Senattei sēh huobuo nāngān Ber-Lāhai-Roi\f f \fr 16:14 \fk Ber-Lāhai-Roi: \ft Ienar artha ahlade <<Jedābuor huo, je mareh reni cāi.>>\f* han. Sibye Kādesh ār Beret sahrar sangmoddye ela.
\v 15 Sebeden Hāgāre Abrāmattei ikkuo marat puo phudei dilo. Ār Abrāme Hāgāre phudeyede tār sēh puobuor nāngān Ismāel thoi dilo.
\v 16 Abrāmar 86 bajhar bayojat Hāgāre Abrāmattei Ismāelare phudei diye.
\c 17
\s1 Cuktiānar Cinnoān
\p
\v 1 Jakkene Abrāme 99 bajhar bayoc ohye, Umora Probhu Abrāma idu deghā diye. Ār te tāreh halah, <<Mui ohlungge Begattun Dāngar boli Gojēn; tui mar mujungot jinghāni hādā ār poripunno ohs.
\v 2 Ār mui tar ār mar moddye mar niomān gorihm ār mui shānggādik gorih tar bangsaun bārei dim.>>
\s1 Abrāmattun Ābrāhām Ahla
\p
\v 3 Sebeden Abrāme bukpāri porilo ār Gojēne tārloi hadhā halah.
\v 4 Gojēne halah, <<Sāh, mui tarloi mar niomān thik goschuong, ār tui bhālokkun jādar bāp ahbe.
\v 5 Tar nāngān Abrām na dāgibāk ār, kintu tar nāngān Ābrāhām\f f \fr 17:5 \fk Ābrāhām:\ft Hibru hadādi ienar artha <<bhālokkun mānjor bāp.>>\f* ahba, kāran mui tareh bhālokkun jādar bāp bānelung.
\v 6 Mui tareh shānggādik bangsa bārei dim, ār mui tattun ektāl jāt sritti gorihm. Ār tattun rājā nigilibāk.
\v 7 Mui tarloi ār tar paredi ebākke bangsaunnoi mar jē niomān gorihm, sien tar ār tar bangsaunar pitti pitti āmal sang umorattei ekkān niom ahba. Kāran Mui tar ār tar paredi ebākke bangsaunar Gojēn ohm.
\v 8 Ār tumih jē Kānān deschānat porbhāschye ihjebe āgha, sienar bekkān mui tareh ār tar paredi ebākke bangsaunare umora sompotti ihjebe dim; ār mui tārāhr Gojēn ohm.>>
\p
\v 9 Gojēne Ābrāhāmare āra halah, <<Tui mar niomān pālebe, tui ār tar paredi ebākke bangsauneyo pitti pitti āmal sang sien pālebāk.
\v 10 Ien ahlade tui pālebede mar niomān; jien mar ār tar moddye ār tar paredi ebākke bangsaunnoi goschye niom ahba. Tamāhr moddye bek marat puoune cunducām hābi pebāk.
\v 11 Tumih potti jane sundubuar mādhār cāmān hābi pebā, ār sienoi tamārloi mar niomānar cinnoān ahba.
\v 12 Pitti pitti āmal sang, tamāhr bek marat puoune tārāhr bayoc āttyo din purele, tārāhr cunducāmāni hābi pebāk. Ār jiun tar bangsa nai, ēdhokkye bejāttunar bhidire tar gharat jormele, bāh tengāloi bidejittun hini loye ahle, siunoreyo cunducām hābi dibe.
\v 13 Tar gharat jarma ohye, ār jāre tengā dinēi hine ohye, te hāmākkāi cunducām hābi peba. Ār tamāhr heyet thebade mar niomān, umorattei niom ohy theba.
\v 14 Kintu jār cunducām hābānā na ahba, ēdhokkye cunducām āhāppye marat puounare nijor jādattun bāhr gorih diye ahba. Kāran te mar niomān amānnyo goschye.>>
\s1 Sārittun Sārāh Ahla
\p
\v 15 Sebeden Gojēne Ābrāhāmare halah, <<Tui tar mokkuo Sārire Sāri nānge na dāgis ār, kintu tāreh Sārāh\f f \fr 17:15 \fk Sārāh:\ft Hibru hadādi ienar artha <<rāni.>>\f* nānge dāgibe.
\v 16 Ār mui tāreh āsirbāt dim, tār dine ikkuo puo tareh dim. Mui tāreh āsirbāt gorihm, sebeden te bek jāttunar mābuo ahba, ār tāttun mānuschunor rājāun jormebāk.>>
\p
\v 17 Sakkene Ābrāhāme mādhā nigurinei mādit bukpāri porilo ār ājhilo. Ār te mane mane halah, <<100 bajhar bayocchye buro mānjor puo ahbāk nāhi? Ār 90 bajhar bayocchye Sārāh hi puo phudeba?>>
\v 18 Ār Ābrāhāme Gojēnare halah, <<Oh, Ismāele jene tar doyeloi bāji thāi!>>
\p
\v 19 Sebeden Gojēne halah, <<Sien nai, tar mokkuo Sārāh hāmākkāi tattei ikkuo puo phudei dibo, ār tui tār nāngān Isāk thoi dibe. Mui tārloi mar niomān gorihm, ār sien tār paredi ebākke bangsaunattei umora niom ahba.
\v 20 Ār Ismāelar bepāre mui tattun shunnuong. Sāh, mui tāreh āsirbāt goschuong, ār mui tāreh bangsa bārinei, siun saisāgar gorih dim. Tāttun bārabuo sāsan gorihye udibāk, ār mui tāreh dāngar jāt bānem.
\v 21 Kintu ejette bajhar ēi samayat Sārāh tattei jāre phudeba, sēh Isākkoi mui mar niomān thidye gorihm.>>
\v 22 Sebeden Gojēne Ābrāhāmmoi hadhā hoi phurenei, te Ābrāhāmar mujungottun ugure udilogoi.
\p
\v 23 Pare Ābrāhāme tār puo Ismāelare ār tār nijor gharat jormeionde siun ār dām dinēi hinnyede bek mānuschunore, Ābrāhāmar gharat jidukkun marat elāk, sēh bek mānuschunore Gojēnar uhgumar dhage sēh dinnuot cunducām hābi dilo.
\v 24 Ābrāhāme jakke cunducām hāppye sakkene te 99 bajhar ohye.
\v 25 Ār tār puobuo Ismāele sundubuor mādhā cāmān hāppyede lakkene te tera bajhar ohye.
\v 26 Sēh dinnuot Ābrāhām ār tār puobuo Ismāelar, duojanar cunducām hābā ohye.
\v 27 Ār tār gharat jormeionde siun ār onnyo jādattun dām dinēi hinnyede siunor, bek mānuschunor sēh samayat cunducām hābā ohye.
\c 18
\s1 Puo Dibār Protiggye
\p
\v 1 Sebeden Umora Probhu Māmre jāgāt elan gājchunar hāi tār idu deghā dilo. Te dibuschye garamar aktat tār tāmbulānar duorānat boi ela.
\v 2 Ār te shirebuo ālak gorihnei reni cela, ār sa, tin jan mānus tār mujungot thiei āghan. Ār te tārāhre deghānār laghe laghe tāmbulānar duorānattun dhābā jenei tārāhlloi deghā gorilogoi. Sebeden te tārāhre mādit ādhu pāri mādhā nigurinei sālām gorilo.
\v 3 Ār te halah, <<Oh mar probhu, judi mui ikkunu tar cogedi doyeān pēi thāng, sālen tar ēi cāgoschyebuore pājārā phāri phelei na jebe.
\v 4 Doye gorihnei ekkānā pānih āni duong, ār tumih thengāni dhonei gājchuo tale jira.
\v 5 Ār mui hoyekkān pidyeāni duong, jene sieniloi ekkenā parānān jurei pāra; kāran, ienattei tumih tamāhr cāgoschyebuo idu ejchuo. Sēh paredi geleyo jēi pāribā.>>
\p Ār tārāh halāhk, <<Tui jien hoyos, sedhokkye gar.>>
\p
\v 6 Sebeden Ābrāhāme hijehischye gorih, tāmbulo bhidire Sārāh idu jenei halah, <<Hijehischye gorihnei tin seah\f f \fr 18:6 \fk seah: \ft Ien ahlade dha dhokkye Hibrugune mābande ekkān jāgā. Ek <<seah>> ahlade 7.3 litār.\f* akta gorih nighus moide guri molinei cāgā pidye bānei de.>>
\v 7 Ār Ābrāhāme goru pālluo indi dhābā gela ār gamattun senei ikkuo khuji goru sha ānilogoi. Sebeden sibye tār dājibuore dilo ār te jhādi gorih rānih dilo.
\v 8 Sebeden Ābrāhāme dhoi, dut ār rānnye goru shabuo ehrāgān āninei tārāhr mujungot thoi dilo. Ār te tārāh hāi gājchuor tale thiei rala ār tārāh sieni hehlāk.
\p
\v 9 Sebeden tārāh tāttun pujhor gorihlāk, <<Tar mokkuo Sārāh hudu?>>
\p Ār Ābrāhāme halah, <<Uio, te tāmbular bhidire āghe.>>
\p
\v 10 Sebeden Umora Probhu halah, <<Mui ejette bajhar ēi aktat\f f \fr 18:10 \fk ejette bajhar ēi aktat: \ft Hibru hadādi <<jibanar samay dhage.>>\f* hāmākkāi tar idu phiri ēhm, ār shun, tar mokkuo Sārāh ikkuo puo peba.>>
\p Sakkene Sārāh ēi hadhāni tārāhr pijhēdi tāmbulānar duorānattun shuni roye.
\v 11 Sēh samayat Ābrāhāme ār Sārāh buro ohyon, tārāhr bayocchāni hohrēi jēye ār Sārāhr puo phudebār bayocchāno hohrēi jēyegoi.
\v 12 Senattei Sārāh mane mane āhjinei halah, <<Mar probhu buro ohye, muio buro ohyong, mui ēdhokkye buro hāle hi āra phutti gorihm nāhi?>>
\p
\v 13 Ār Umora Probhu Ābrāhāmare halah, <<Sārāh hittie āhjinei ien halah, <Mui buro ohnei hāmākkāi puo pēm nāhi?>
\v 14 Umora Probhu gorih na pāschye hi hana āghātye kām āghe? Dhaj diye oyede samayat mui āra tar idu phiri ēhm ār Sārāh sakke ikkuo marat puo peba.>>
\p
\v 15 Kintu Sārāh sien asiger gorihnei halah, <<Mui na āhjang,>> kāran te dorēye.
\p Ār Umora Probhu āra halah, <<Nā, tui hāmākkāi āhjchuos!>>
\s1 Sodomattei Ābrāhāmar Hojoli
\p
\v 16 Sebeden, sēh mānuschun siottun udinei Sodomar sahrar mokkye reni celāk, ār Ābrāhāme tārāhre bidei dibāttei tārāh laghe jēye.
\v 17 Ār Umora Probhu halah, <<Mui jien gorihbāttei jāngar, sien Ābrāhāmattun lugem nāhi?
\v 18 Kāran Ābrāhāmattun hāmākkāi dāngar ār bolibanda jāt ahbāk, ār pittimit bek jāttune tār dārāi āsirbāt pebāk.
\v 19 Kāran mui tāreh khabar pāng, te tār nijor puosābāunare ār sēh paredi ebākke tār ghorbounare uhgum dibo. Tārāh jene dharmamoti ār nyei bebahār gorihnei Umora probhur pattānodi āhdan, senattei mui ien goschuong. Sedhokkye gorih mui Umora Probhu, jene Ābrāhāmar bepāre tāreh hoyongge hadhāni poripunno ahy, senattei ien goschuong.>>
\v 20 Ār Umora Probhu halah, <<Sodom ār Gomorār biruddye hānāhudi raun shānggādik ār tārāhr pāppānio shānggādik guor ohye.
\v 21 Mui lāminei sēmboi, mar idu lummegide tārāh hānāhudi gattande dhage tārāh goschuon nāhi, na garhan, sien mui reni sēm. Ār judi na gorih thān, mui khabar pēm.>>
\p
\v 22 Sebeden sēh mānuschune siottun phirinei Sodomar mokkye gelāk, kintu Ābrāhāme sakkeyo Umora Probhur mujungot thiei ela.
\v 23 Ār Ābrāhāme hāihure jenei halah, <<Tui hi dustounar laghe dhārmikkunareyo sej gorihbe nāhi?
\v 24 Dharā jok, sēh sahrānat judi 50 jan dhārmik thān, sālen tui hi siot āgandhe sēh 50 jan dhārmikkunar kārane, sēh jāgānare doye na gorihnei tārāhre dhangsa gorihbe?
\v 25 Dustounar samāre dhārmikkun khun garānā, ēdhokkye kām tattun durot thok. Dhārmikkunare dustounnoi ek sang garānā tattun durot thok. Gadā pittimir bijer gorihyebuoi hi nyei bijer na goribo?>>
\p
\v 26 Sebeden Umora Probhu halah, <<Mui judi Sodom sahrat 50 jan dhārmik togenei pāng, sālen tārāhttei sēh bek jāgānare doye gorihm.>>
\p
\v 27 Sebeden Ābrāhāme uttor dinēi halah, <<Sā, mui dhullye ār shēi sārā hischu nai, tuo mui Probhuloi hadhā habār sāhas garangar.
\v 28 Dharā jok, judi 50 janattun pās jan ham ahn, sēh pās jan ham bilinei tui hi gadā sahrān dhangsa gorihbe?>>
\p Sebeden Gojēne halah, <<Mui judi sēh jāgānat 45 jan dhārmik pāng, mui sien dhangsa na gorihm.>>
\p
\v 29 Ār te tāreh āra halah, <<Dharā jok, sēh jāgānat judi 40 jan pāh jāi?>>
\p Sebeden Gojēne halah, <<Sēh 40 janar hojolittei mui sien na gorihm.>>
\p
\v 30 Sebeden te āra halah, <<Probhu bejār na pok, mui āra hang. Dharā jok, judi siot 30 jan dhārmik thān?>>
\p Sebeden Gojēne halah, <<Sēh 30 janattei, mui sien na gorihm.>>
\p
\v 31 Ār te halah, <<Sā, Probhur mujungot sāhas gorihnei mui āra ek bār hang. Dharā jok, judi sidu huri jan pāh jāi?>>
\p Sebeden Gojēne halah, <<Mui sēh huri janattei sien dhangsa na gorihm.>>
\p
\v 32 Sebeden te halah, <<Probhu bejār na pok, mui bānā āra ek bār hombe. Dharā jok, judi siot das jan pāh jāi?>>
\p Ār Gojēne halah, <<Mui sēh das janattei sien dhangsa na gorihm.>>
\v 33 Sebeden Umora Probhu Ābrāhāmmoi hadhā hoi phurenei siottun gelagoi. Ār Ābrāhāmeyo tār jāgāt phiri ela.
\c 19
\s1 Sodomar Pāppān
\p
\v 1 Sebeden sājonnye aktat sēh dibye sarga dut Sodomat eschuon. Sakkene Lote Sodomat samānde ghire duorānat boi ela, ār te udinei tārāhlloi deghā gorihbāttei gela. Sebeden te mādit ādhu pāri mādhā nigurinei sālām gorilo.
\v 2 Ār te halah, <<Oh mar probhulak, sa, doye gorihnei tamāhr ēi cāgoschyebuor gharat somenei rēttuo hādagi ār thengāni dha. Sebeden tumih bennye pottye udinei tamāhr padhedi tumih jēi pāribā.>>
\p Ār tārāh halāhk, <<Nā, kintu āmih bāredi sahrar sangmoddye rēttuo hādebang.>>
\p
\v 3 Kintu Lote amahada hojoli garer hinei tārāh tār laghe gelāk, ār tār gharat somilāk. Sebeden, te tārāhttei metbān jukkol gorih dilo. Ār te molisārā pidye bānei dilo, ār tārāh hehlāk.
\v 4 Ār tārāh ghumat poribār āgedhi, sēh Sodom sahrar bek mānuschune, Sodomar bek marattune, buro ār gābur bekkune cerohittettun ēnēi tār gharān ghirilāk.
\v 5 Ār tārāh Lotare dāginei halāhk, <<Eschye rēdot jē di jan tar gharat eschuon, tārāh hudu? Tārāhre nigilei āmāh idu ānide, āmih tārāh laghe ghum jebang.>>
\p
\v 6 Sakkene Lote bārendittun duorān bāninei tārāh idu gela,
\v 7 ār halah, <<Bhēilak, doye gorihnei harāp bebahār na goschuo.
\v 8 Ār sa, mattun dibye gābur jhi āghan, jiune eschye sang hana marattoi ghum na jān. Doye gorihnei siun mui tomāhttei nigilei āni duong, ār tamāhr jien mane hoi tārāhre sien goschuo. Kintu ēi mānuschunore hischu na goschuo, kāran tārāh mar gharat āsrai loyon.>>
\p
\v 9 Ār tārāh halāhk, <<Pat de! Iottun jāgoi!>> Sebeden tārāh āra halāhk, <<Ete idu parbāschye ihjebe ēnēi, āmāhr ugure bijerak halār; ikkunu āmih tārāhttun bes tarloi bajang bebahār goribang.>> Sebeden sien hoinei tārāh Lotare jure theli dilāk ār ghara duorān bhāngibāttei tārāh hāi gelāk.
\v 10 Sakkene sēh dijane āht bābenei, Lotare tāni āninei ghara bhidire tārāh idu bhorelāk ār duorān bānilāk.
\v 11 Ār tārāh duorānar hāihure elākke siunore āghāt gorihnei, cigon dāngar bekkunare, cokkun hān gorih dilāk, sebeden tārāh duorān tagāde tagāde ahrān ahlāk.
\s1 Sodom ār Gomorā sahrān Dhangsa
\p
\v 12 Paredi sēh mānuschune Lotare halāhk, <<Idu tar sadoschye āra hannā hannā āghan? Tar jāmei, puo-jhi, jiun ēi sahrat āghan bekkunare, tārāhre ēi jāgānattun nigilei nejāgoi!
\v 13 Kāran āmih ēi jāgāgān dhangsa gorihbong. Umora Probhur mujungot ēi mānuschunor biruddye hānāhudiāni dāngar gorih lummegoi. Senattei, ēi sahrān dhangsa gorihbāttei Umora Probhu āmāhre pādeye.>>
\p
\v 14 Sebeden Lote nigili jenei, tār ahbākke jhi jāmeiunore halagoi, <<Udo, ēi jāgānattun nigili jagoi, kāran Umora Probhu ēi sahrān dhangsa goribo.>> Kintu tār jhi jāmeiune sien solāsoli hadhā mane gorihlāk.
\p
\v 15 Paredi jakkene pottye āmal ahlagi, sarga duttune Lotare hijehischye bājei dilāk ār halāhk, <<Ut, tar mokkuo ār tar dibye jhi samat iottun nigili jā, āhnale sahrānar sāstiān tamāhr ugure porinei tumihyo nāj ohy jebā.>>
\v 16 Kintu te jakkene ohlip gorilo, Umora Probhu tār ugure doye goschye hinattei sēh mānuschune tāreh, tār mokkuo, ār tār dibye jhire āhdat dhorinei sahrar bāredi nilāk. Ār tārāh tāreh bāredi nigilenei thalāk.
\v 17 Ār ēdhokkye ahla, jakkene tārāhre bāredi ānilāk, sakkene tārāhttun ekjane Lotare halah, <<Tar parānān bājebāttei dhēi jā, pijhēdi phiri na chēs, ār ēi bek tholi jāgāt hana hittet na thēs. Bājibāttei monot dhēi jā, āhnale dhangsa ahbe.>>
\p
\v 18 Sebeden Lote tārāhre halah, <<Oh probhulak, doye gorihnei sien na ohk.
\v 19 Ikkunu sa, tamāhr ēi cāgoschyebuo tomāhttun doyeān peye. Ār mar parānān rokkye gorihnei, mattei bes gorih citpuronāgān dēghēyo. Kintu mui bājibāttei monot dhēi jēi na pārim, ādikkye dhēi jāde hana bipat ēnēi muio mori pāranggoi.
\v 20 Sa, dhēi jebāttei sēh sahrān hāi āghe. Ār sien ahlade ekkān cigon sahr. Ahyda, sien geschye cigon sahr nai ni? Doye gorihnei mareh siot dhēi jebāttei duo, siot geleh mui bājimboi.>>
\p
\v 21 Ār te Lotare halah, <<Sāh, mui ēi bepāreyo tar hojoliān rāgelung. Ār tui jē sahrānar hadhā hoyos, mui sien dhangsa na gorihm.
\v 22 Tui bājibāttei jhādi gorih siot dhēi jā. Kāran tui sēh jāgānat na lungoschoi sang mui hischu gorih na pārang.>> Senattei sēh sahrānar nāngān Joār\f f \fr 19:22 \fk Joār \fr 19:22 \ft <<Joār>> artha ahlade cigon bāh mollyosārā\f* thoi diye ahla.
\s1 Lotar Mokkuo Pijhēdi Phiri Cela
\p
\v 23 Jakkene Lote Joār ādāmat lunggyegoi, sakkene belān uttye.
\v 24 Sebeden Umora Probhu, Sodom ār Gomorā sahrānit, Umora Probhu āgājattun gandrak ār āgunar jhar phelei diye.
\v 25 Sebeden, Umora Probhu ēi bek sahrāni, bek tholi jāgāni, sahrānir bek mānuschun ār mādit jē ehlāpādiāni uttye, sieni samat bek sej gorih dilo.
\v 26 Kintu Lotar mokkuoi pischuo phiri reni cela, ār nunar tham ohy gela.
\p
\v 27 Ār Ābrāhāme bennye pottye udinei, āgedhi jē jāgānat Umora Probhur mujungot thiei ela, siot gela.
\v 28 Sebeden te Sodom ār Gomorā mokkye ār sēh jāgānar bek tholi jāgāni taledi reni cela. Ār sa, te degilode culuottun jedhokkye gorih dhumo ude, sedhokkye gorih sēh jāgānittun dhumo uder.
\v 29 Sebeden ēdhokkye ahla, jakkene Gojēne tholi jāgār sahrāni dhangsa goschye, Gojēne Ābrāhāmare ihdot tulilo. Ār Lote jē jē sahrānit bojotti goschye, sēh bek sahrāni ullei phelei dette lakkene, Lote sēh dhangsaānattun bāje pārāh te Lotare jā bājei diye.
\s1 Lotar Bangsaun
\p
\v 30 Sēh paredi Lote tār dibye jhiloi Joārattun monsābat udilogoi, ār sidu thelāk; kāran te Joārat bojotti gorihbār dorēye. Ār te tār dibye jhiloi gāda bhidire bojotti gorilo.
\v 31 Ebār dāngar jhibuoi tār guro bhonnuore halah, <<Āmāhr bāppuo buro ohye, ār sangsārar niomar dhage āmāh idu ebār pittimit hana marat nei.
\v 32 Āi, āmāhr bāppuore ānggurar mat hābei māttal gorihnei tār laghe ek bischonat thei, jene āmih āmāhr bāppuor bangsa rokkye gorih di pāri.>>
\v 33 Sebeden tārāh sēh rēttuot tārāhr bāppuore ānggurar mat hābenei māttal gorihlāk. Ār dāngar jhibuoi tār bābar laghe ek bischonat thela, kintu te hakke poschyegoi ār hakke udhi ejchye, Lote hischu khabar na pela.
\p
\v 34 Ār ēdhokkye ahla, tār hellye dāngar bhonnuoi cigon bhonnuore halah, <<Gelle rēdot mui bābā laghe ek bischonat theionggoi, ār, eschye rēdotyo āmih tāreh ānggurar mat hābenei māttal gorei ār tui jenei tār laghe ek bischonat thākkoi, jene āmih āmāhr bāppuor bangsa rokkye gorih di pāri.>>
\v 35 Sebeden tārāh sēh rēttuotyo tārāhr bāppuore ānggurar mat hābenei māttal gorihlāk. Ār cigon jhibuoi tār laghe ek bischonat thelagoi, kintu te hakke poschyegoi ār hakke udhi ejchye, Lote hischu khabar na pela.
\p
\v 36 Ēdhokkye gorih Lotar dibye jhie tārāhr nijor bāppuottun guro bājelāk.
\v 37 Ār dāngar jhibuoi ikkuo marat puo phudela ār sibyer nāngān Moāp thoi dilāk; te ahlade ikkunu sang Moāp jādar ādi purus.
\v 38 Sebeden guro bhonnuoyo ikkuo marat puo phudela, ār tār nāngān Ben-Āmmi\f f \fr 19:38 \fk Ben-Āmmi:\ft Hibru hadādi ienar artha <<mar mānuschunor puo.>>\f* thoi dilo; te ahlade ikkunu sang Āmmon puosābāunar ādi purus.
\c 20
\s1 Ābrāhām ār Abimelek
\p
\v 1 Ār Ābrāhāme siottun Negep dejat jātte lakkene, Kādesh ār Shur sahrar di sere Gerār sahrat bojotti gorilo.
\v 2 Ebār Ābrāhāme tār mokkuo Sārāh bepāre halah, <<Te ahlade mar bhon.>> Sebeden Gerār rājā Abimeleke mānus pādenei Sārāhre ānāh bājei dilo.
\v 3 Kintu Gojēne rēdot sabanat Abimelekar idu ēnēi halah, <<Sāh, tui nilede ēi milyebuor dārāi moribe, kāran te ahlade āra ekjanar mok.>>
\p
\v 4 Kintu Abimeleke ejha sang tār hāihure na jāi. Ār te halah, <<Probhu, tui ikkuo dhārmik jādareyo dhangsa gorihbe nāhi?
\v 5 Te hi nije mareh na hoi, <Te ahlade mar bhon?> Ār sēh milyebuo te nije hoye, <Te ahlade mar bhēi.> Mui jien goschuong, sien mar saral mane ār niduji āhdedi goschuong.>>
\p
\v 6 Ār Gojēne tāreh sabanat halah, <<Ahy, mui khabar pāng, tui ien tar saral mane goschuos. Senattei mar biruddye pāp gorihbede sittun tareh āgolē rāgeong. Senatteyo mui tāreh dhoribāttei na duong.
\v 7 Ikkunu senattei, sēh mānuschuor mokkuo tāreh phirei de; kāran te ahlade ikkuo muni. Ār te tattei bar māghi dibo, sene tui bājibe. Kintu tui judi tār mokkuo phirei na duos, sālen khabar pebe, tui ār tar laghe bekkune hāmākkāi moribā.>>
\v 8 Sebeden Abimeleke bennye pottye udinei tār bek cāgoschyeunare dāginei, tārāh shunon pārāh bekkāni bhāngi halah. Ār mānuschune shānggādik gorih dorelāk.
\v 9 Ār Abimeleke Ābrāhāmare dāginei halah, <<Tui āmāhlloi ien hi bebahār gorihle? Mui tar ugure hi duij gorihlung, jienattei tui mar biruddye ār mar rejjyoānar biruddye ekkān dāngar pāp āni dilē? Tui mareh jē kāmāni gorihle, sieni tar garānā osit na ela.>>
\v 10 Sebeden Abimeleke Ābrāhāmare āra halah, <<Tui hi deginei, ēi kāmān gorihle?>>
\p
\v 11 Ār Ābrāhāme halah, <<Mui mane goschuong, hāmākkāi ēi jāgānat Gojēnare darānāgān nei, senattei mar mokkuottei mareh morei phelebāk.
\v 12 Kintu te ājhale mar bhon. Te ahlade bābā jhi, kintu te māmār jhi nai, ār te mar mok ohye.
\v 13 Ār ēdhokkye ahla, jakkene Gojēne des bhungibāttei mareh bābar gharattun nigilei ānnye, sakkene mui tāreh hoyong, <Mattei tui ēi doyeān gorih pebe, āmih jidu jedang sāt, mar bepāre tui habe, <<Te ahlade mar bhēi.>> > >>
\p
\v 14 Sebeden Abimeleke bherāsāgal, goru, cāgar ār cāgarāni āninei siun Ābrāhāmare dilogoi, ār tār mokkuo Sārāhreyo tār idu pherat dilo.
\v 15 Ār Abimeleke halah, <<Sā, mar jāgāgān tar sāmne āghe, tar jiot mane hoi, siot tui bojotti gar.>>
\v 16 Ār te Sārāhre halah, <<Shun, mui tar bhēibuore 1,000 rubo tengā dilung. Sā, tar samāre jiune āghan ār bekkunar mujungot, tar jedakkāni bannām ela, sieni bek hādā jēye.>> Ēdhokkye gorih tār ijjyottān te rāgei diye.
\v 17 Sebeden Ābrāhāme Gojēnattun bar māghilo; ār Gojēne Abimelekare, tār mokkuore ār tār dājiunore gam gorilo. Sene tārāh puosābā pelāk.
\v 18 Kāran Ābrāhāmar mokkuo Sārāhttei, Umora probhu Abimelekar gharat bek milyeunar garbha ban gorih thoi diye.
\c 21
\s1 Isākar Jarma
\p
\v 1 Ār Umora Probhu te hoyede dhage Sārāhre khabar dharā gela. Umora Probhu jien gorih dibo bili hoye, Sārāhre sien gorih dilo.
\v 2 Ār Sārāhr guro pedat ohnei, Gojēne hoyede dhage thik samayat, Ābrāhāmar buro bayojat tāttei ikkuo marat puo phudei dilo.
\v 3 Ār Sārāh Ābrāhāmattei jē puobuo phudei diye, Ābrāhāme tāttei phudei diyede puobuo nāngān te Isāk\f f \fr 21:3 \fk Isāk:\ft Hibru hadādi ienar artha <<te āhje.>>\f* thoi dilo.
\v 4 Sebeden Gojēne uhgum diyede dhage, Ābrāhāme tār puobuo Isāke āttyo din purenei cunducām hābi dilo.
\v 5 Ābrāhāmar 100 bajhar bayojat tār puobuo Isāke jarma ohye.
\v 6 Ār Sārāh halah, <<Gojēne mareh āhji eje pārāh goschye, ār jiune shunibāk siuneyo mar laghe ājhibāk.>>
\v 7 Te āra halah, <<Sārāh hujhi sitti pāleba, ēdhokkye hadhā Ābrāhāmare hannā hoi pārido sēh? Kāran tār buro hālat mui tāttei ikkuo marat puo phudei duong.>>
\s1 Hāgār ār Ismāelare Dhābei Denā
\p
\v 8 Paredi gurobuo dāngar ohnei dut irilo. Ār jē dinnye Isāke dut irilo, sēh dinnye Ābrāhāme ekkān dāngar metbān gorilo.
\v 9 Ār Egypt deschye Hāgāre Ābrāhāmattei jē puobuo phudei diye, Sārāh sēh puobuoi tāreh thāttā gorihnei āhjette sien degilo.
\v 10 Senattei te Ābrāhāmare halah, <<Tui ēi dājibuo ār tār puobuore dhābei de, kāran mar puobuo Isākar dhan sompottiānir ugure ēi dājibuar puobuoi odhihāri ohy na pāribo.>>
\v 11 Ār ēi hadhāgānnoi tār puobuottei Ābrāhāmar bhāri manat duk lāgilo.
\p
\v 12 Kintu Gojēne Ābrāhāmare halah, <<Gurobuottei ār tar sēh dājibuottei tui manat duk na gorihs. Sārāh tareh jē hadhāni hoye, sieni tui shun; kāran Isākar dārāi tar bangsaunare dāgi pebāk.
\v 13 Ār Mui tar dājibuar puobuottuno ikkuo jāt tulim, kāran teyo tar bangsa.>>
\p
\v 14 Sebeden Ābrāhāme bennye pottye udinei, Pidye ār pānih bharan ikkuo cāmārār hollye jukkolei dinēi, hānāt tuli dilo, ār puobuo Hāgārare gojei dinēi tāreh bidei dilo. Sebeden Hāgāre sittun jenei, Bershebā bāmat dāngā pādārat bhungi bhungi thelagoi.
\v 15 Ār cāmārār hollyebuar pānihān phurela, sebeden te ikkuo jhubat tale cigon gurobuore thalagoi.
\v 16 Sebeden te huddur durot jenei, dhonuloi sel mārile jiddur jāi\f f \fr 21:16 \fk sel mārile jiddur jāi:\ft Sien ahlade perāi 90 mitār.\f*, perāi seddur sang jenei boji ralagoi. Ār te mane mane halah, <<Ēi gurobuor maranān mui na degidung.>> Ār te gurobuore pit diye gorih durot bojinei gujuri gujuri hānilo.
\v 17 Sebeden Gojēne gurobuar hānānā rabuo shunilo. Ār Gojēnar sarga duttuo āgājattun dāginei Hāgārare halah, <<Hāgār, tar hi ohye? Na dorēs, kāran gurobuo jiot āghe Gojēne tār rabuo shunnye.
\v 18 Tui ut, gurobuore tul, ār tāreh tar āhttānnoi sakta gorih dhar, kāran mui tāreh ikkuo dāngar jāt bānem.>>
\v 19 Sebeden Gojēne tār cokkun huli dilo, ār te ikkuo pānih huo degilo. Ār te jenei cāmārār hollyebuot pānih bhorilo, ār gurobuore pānih hābela.
\v 20 Gojēne gurobuo laghe ela; ār te dāngar digol ohnei pādārat thela, ār dhonu mārānāt hābil ahla.
\v 21 Te Pāran pādārat bojotti gorilo, ār tār mābuo tāttei Egypt dejattun ikkuo bo āni dilo.
\s1 Abimelekkoi Ekkān Cukti
\p
\v 22 Ār ejānnye ahla, sēh samayat Abimeleke ār tār senāpotibuo Phikole Ābrāhāmare halāhk, <<Tui jē kām gatte sāt, Gojēne tar laghe āghe.
\v 23 Ikkunu senattei, iot Gojēnar nānge sabat khēnēi mareh ha, marloi, mar puounnoi ār mar bangsaunnoi, tui hana porā dede kām na gorihbe. Kintu mui tareh jedhokkye doye goschuong, tuio mareh ār tui bojotti garatte deschānare sedhokkye gorih doye gorihbe.>>
\p
\v 24 Ār Ābrāhāme halah, <<Mui sabat hēm.>>
\p
\v 25 Kintu Abimelekar cāgoschyeune ikkuo pānih huo hāri loyon hinattei, Ābrāhāme Abimelekare goppye.
\v 26 Ār Abimeleke halah, <<Ēi kāmān hannā goschye mui khabar na pāng; ār tuio mareh na has, eschye bāde onnyo dinot mui ēi hadhāgān na shunong.>>
\v 27 Sebeden Ābrāhāme bherāsāgal ār goru nejenei Abimelekare dilogoi. Ār tārāh duojane sabat khēnēi ekkān cukti gorihlāk.
\v 28 Ār Ābrāhāme bherāsāgalar pālluottun sāttuo pādhi sha judo gorih thala.
\p
\v 29 Sebeden Abimeleke Ābrāhāmattun pujhor gorilo, <<Tui hittei ēi sāttuo pādhi sha judo gorih rāgele?>>
\p
\v 30 Ār te halah, <<Ēi pānih huobuo mui huschuong bilinei sien pramān dibāttei, sāttuo pādhi bherā sha mar āhdattun tar lo poribo.>>
\v 31 Senattei sēh jāgānar nāngān Bershebā\f f \fr 21:31 \fk Bershebā:\ft Hibru hadādi ienar artha <<sabat heye huo.>>\f* thoi diye ahla, kāran siot tārāh duojane sabat heion.
\v 32 Ēdhokkye gorihnei tārāh Bershebāt ekkān cukti gorihlāk. Sebeden Abimeleke ār tār sonyounor senāpotibuo Phikole udinei Philistiounar dejat phiri gelākkoi.
\v 33 Sēh paredi Ābrāhāme Bershebāt ikkuo jhāu gāc lāgeye, ār sēh jāgānat te Umora Probhu, Umora Gojēnare suron gorilo.
\v 34 Ār Ābrāhāme Philistiounar dejat bhālok din sang thela.
\c 22
\s1 Ābrāhāmar Bischejar Porikkye
\p
\v 1 Ār sēh paredi ejānnye ahla, Gojēne Ābrāhāmare porikkye gorilo. Te tāreh halah, <<Ābrāhām!>>
\p Ār te uttor dilo, <<Mui idu āghang.>>
\p
\v 2 Sebeden Gojēne halah, <<Tui tar puobuo, tar bānā ikkuo puo, jibēre tui hospās, sēh Isākare laghe ninei Moriāh\f f \fr 22:2 \fk Moriāh:\ft Hibru hadādi ienar artha <<Jehobā dārāi bājoni ohye.>>\f* dejat jā ār sēh dejat mui hombe ikkuo mono ugure tāreh puschye dāli ihjebe dāli degoi.>>
\p
\v 3 Sebeden Ābrāhāme bennye pottye udinei tār gādhābuo pidhit pojhāpireni jukkol gorilo, ār tār laghe di jan gābuschye ār tār puo Isākare nejela. Sebeden te puschye dāli dibāttei dārbo phārilo, ār udinei Gojēne hoyede jāgānat gela.
\v 4 Sēh paredi tin dinor mādhāt Ābrāhāme shirebuo ālak gorihnei sēh jāgāgān durattun reni cela.
\v 5 Ār Ābrāhāme tār gābuschye sāgarunare halah, <<Tumih iot gādhābuoloi thāga; maradshabuo ār mui sēh jāgānat jenei tabonā gorihoi, āra āmih tamāhr idu phiri ebhang.>>
\p
\v 6 Sebeden Ābrāhāme puschye dāli dibār dārboni lonei tār puobuo Isākar hānāt tuli dilo, ār te nijor āhdat āgun ār ekkān suri lonei, duojane eksamāre gelāk.
\v 7 Ār Isāke tār bāppuo Ābrāhāmare halah, <<Oh bā!>>
\p Ār te uttor dilo, <<Mui idu āghang.>>
\p Sebeden Isāke halah, <<Eye sāh, āgun ār dārboāni āghe, kintu puschye dāli dibāttei bherāsāgalar shabuo hudu?>>
\p
\v 8 Sakkene Ābrāhāme halah, <<Oh put, Gojēne te nijei puschye dāli dibāttei bherāsāgalar shabuo jukkol gorih dibo.>> Sēh paredi tārāh duojane eksamāre gelāk.
\p
\v 9 Sebeden Gojēne tāreh jē jāgāgānat jebāttei hoye, tārāh siot lungilākkoi. Ār Ābrāhāme siot ekkān dālighar tulinei dārboāni sienar ugure sur sur gorih thala; ār te tār puo Isākare bāninei dāligharānat dārboāni ugure tāreh pare thala.
\v 10 Sēh paredi Ābrāhāme tār āhttān bābenei, tār puobuore hābibāttei suriān loye.
\p
\v 11 Kintu Umora Probhur duttuoi sargattun dāginei halah, <<Ābrāhām, Ābrāhām!>>
\p Sebeden te uttor dilo, <<Mui idu āghang.>>
\p
\v 12 Ār te halah, <<Maradshabuor ugure tar āhttān na bājhēs, bāh tāreh hischu na gorihs. Kāran ikkunu mui khabar pelung tui Gojēnare darās, tar bānā ikkuo gorih puo sibyeyo mareh dede holi na garar.>>
\p
\v 13 Sakkene Ābrāhāme tār shirebuo ālak gorihnei reni cela, ār sa, tār pijhēdi ikkuo pādhā bherāsāgal, sibyer singun jhubat bāschye gorih āghe. Sebeden Ābrāhāme sēh pādhā bherāsāgalluo ānilogoi, ār tār puobuo ājāi puschye dāli ihjebe dāli dilo.
\v 14 Ār Ābrāhāme sēh jāgānar nāngān Jehobhā-Jire\f f \fr 22:14 \fk Jehobhā-Jire:\ft Hibru hadādi ienar artha <<Umora Probhu jukkol gorih dibo.>>\f* thoi diye. Senattei eschye sang mānjye han, <<Umora Probhur monnuot sien jukkol gorih diye ahba.>>
\p
\v 15 Sēh paredi Umora Probhur sarga duttuo āgājattun ditiobār Ābrāhāmare dāgilo,
\v 16 ār te halah, <<Umora Probhu har, tui ēi kāmān goschuos, mareh tar puobuore, tar bānā ikkuo gorih puo āgedhe sibyere dibāttei holi na garas, senattei mui nije sabat khēnēi hangar,
\v 17 mui hāmākkāi tareh āsirbāt gorihm, ār āgājar tārāunar ār sāgara pārar horoli dhokkye tar bangsaun bārei dim. Ār tar bangsaune tārāhr sottrugunor ghire duorāni odhihār goribhāk.
\v 18 Tar bangsaunar dārāi pittimit bek jāttune āsirbāt pebāk, kāran tui mar hadhāgān shunnos.>>
\v 19 Sebeden Ābrāhāme tār gābuschye cāgoschyeuno idu phiri ela, ār eksamāre udinei Bershebāt gelāk, ār Ābrāhāme Bershebāt bojotti gorilo.
\s1 Nāhorar Bangsaun
\p
\v 20 Sēh paredi ēdhokkye ahla, Ābrāhāmare ēi khabarān huo ahla, <<Sāh, tar guro bhēi Nāhorattei Milkāyo puosābā phudei diye,
\v 21 Tār polim puobuo Uj, tār guro bhēibuo Buj, ār Arāmar bāppuo Kemuel,
\v 22 Keset, Hājo, Pildāsh, Jidlaph ār Bethuel.>>
\v 23 Ār Bethuele Rebekāre jarma diye. Ābrāhāmar bhēi Nāhorattei Milkā ēi āttyobuo puo phudei diye.
\v 24 Ār Rēumā nānge tār ikkuo lāng ela, te Tebā, Gaham, Tāhas, ār Mākāh dāgire phudeye.
\c 23
\s1 Sārāhr Mrittu ār Gārānā
\p
\v 1 Sārāh jinghāniānat bek bajharun ihjēp gorihnei, te 127 bajhar sang bāschye.
\v 2 Pare Sārāh Kānān dejat Kirjāth-Arbā sahrat (sien ahlade Hebron) mori jēye. Ār Ābrāhāme Sārāhttei āhbilēs khēnēi gujhi gujhi hānibāttei ejchye.
\p
\v 3 Sebeden Ābrāhāme tār mokkuo marābuo mujungot thienei Hethar puosābāunare halah,
\v 4 <<Mui tomāh idu ekjan bideji ār porbhāschye. Mareh tamāhr sobāsālat gārebār jāgā sompotti duo; mui mar mujungot āgedhe marābuo na degang pārāh gārānggoi.>>
\p
\v 5 Sebeden Hethar puosābāune Ābrāhāmare uttor dinēi halāhk,
\v 6 <<Oh probhu, āmāhr hadhāni shun, tui ahlede āmāhr moddye ekjan Gojēnar rājā; tar marābuo āmāhr sobāsālat, tui begattun gam mane garaschye jāgānat gārā. Tar marābuo gārebāttei āmāhr hana janar ābitti na theba.>>
\p
\v 7 Sebeden Ābrāhāme thieinei sēh dejar mānuschunore, Hethar puosābāunare sālām jānela.
\v 8 Ār te tārāhre halah, <<Mar mujungot āgedhe marābuo sobāsālat gārebāttei, judi tamāhr ischye thele, sālen mar hadhāni shuno. Tumih mattei Joharar puo Ephronar idu hojoli gorih duogoi.
\v 9 Tār bhuio pājārāt Mākpelā gāttuo āghe. Siot te mareh tamāhr moddye sabāsālar jāgā sompottir odhihār ihjebe, gārebār jāgā duok, ār sienar poripunno dām loi duo.>>
\p
\v 10 Sakkene Ephrone Hethar puosābāunar laghe boji ela, ār Hethar jē puosābāune tār sahrar ghire duorat somilāk, tārāhr bekkunar mujunge sēh Het jāt Ephrone Ābrāhāmare uttor dinēi halah,
\v 11 <<Oh mar probhu, sien na ahba; mar hadhā shun: mui sēh bhuien ār siot āgedhe gāttuo tareh dān gorihlung. Mui āmāhr jādar puosābāunar mujungot tareh sien dān gorihlung. Tui tar marābuo siot gārāgoi.>>
\p
\v 12 Sebeden Ābrāhāme sēh dejar mānuschunore sālām gorilo.
\v 13 Ār siot elākke sēh dejar mānuschune shunon pārāh, te Ephronare halah, <<Judi tar ischye ahy, doye gorihnei mar hadhā shun. Mui sēh bhuienar dāmān tareh dim. Tui mattun siun gojhi la, ār mui mar marābuo siot gāremmoi.>>
\p
\v 14 Sebeden Ephrone uttor dinēi Ābrāhāmare halah,
\v 15 <<Oh mar probhu, mar hadhā shun, sēh bhuienar dāmān 400 shekel rubo. Tar ār mar moddye sien hana bepār nāhi? Tui tar marābuo gārāgoi.>>
\v 16 Ār Ābrāhāme Ephronar hadhāni shunilo; Ephrone Hethar puosābāunar mujunge jē rubar tengāunar hadhā hoye, Ābrāhāme siun, bebsādhāriune ganande niomar dhage 400 shekel rubo mābinei Ephronare dilo.
\p
\v 17 Ēdhokkye gorih, Māmre mujungedi Mākpelāt Ephronar jē bhuien ela, sēh bhuien, siot elade gāttuo, ār sēh bhuienar bek gājchun, sienar simine bhidire ceropālā bek gājchun thik gorā ahla.
\v 18 Siot sahrar ghire duorānat elākke Hethar puosābāunar bekkunar mujungot Ābrāhāmar sompotti odhihārān thik gorā ahla.
\p
\v 19 Ār sienar paredi Ābrāhāme Kānān dejar Māmre mujungedi (sien ahlade Hebron), Mākpelā bhuiat elade gāttuot tār mokkuo Sārāhre gārelagoi.
\v 20 Ēdhokkye gorihnei, sēh bhuien ār sienat elade gāttuo Hethar puosābāune sobāsālattei odhihāri sompotti ihjebe Ābrāhāmare thik gorih duon.
\c 24
\s1 Isākar Mok Lanāh
\p
\v 1 Ābrāhāme buro ohnei tār bayocchān hohrēi jēye, ār Umora Probhu Ābrāhāmare bekkānit āsirbāt diye.
\v 2 Sakkene Ābrāhāmar begattun puron cāgoschyebuo, tār ghara bek jinischānir deghāshuno gorihyebuore halah, <<Doye gorihnei tar āhttān mar dābānāt tale tha.
\v 3 Ār mui tareh sargat ār Pittimiānar Gojēn, Umora Probhur nānge sabat hābāng. Mui jē Kānān deschānat āghang, sēh dejar milye mar puobuottei bo āni na dibe;
\v 4 kintu tui mar dejat jebe, ār mar hudummouno idu jenei mar puobuo Isākattei bo āni dibe.>>
\p
\v 5 Ār sēh cāgoschyebuoi tāreh halah, <<Judi sēh milyebuoi mar laghe ēi dejat ebāttei na cāi, sālen tui jē deschān shārinei ejchuos, mui tar puobuore āra sēh dejat nejēm nāhi?>>
\p
\v 6 Kintu Ābrāhāme tāreh halah, <<Habaddār, hana mate tui sēh dejat mar puobuore na nejes.
\v 7 Umora Probhu sargar Gojēne, je mareh bābar gharattun ār jarma ohye des shārinei idu ānnye, marloi hadhā hoye, ār sabat hābenei hoye, <Mui tar bangsabuore ēi deschān dim.> Te tar āge āge dut pādeba, ār tui mar puobuottei sittun ikkuo bo āni dibe.
\v 8 Ār judi hana milye tar laghe ebār na cān, sālen tui mareh duoschye sabattānattun mukti pebe. Kintu, hana kārane mar puobuore āra sēh dejat na nibe.>>
\v 9 Sebeden sēh cāgoschyebuoi, tār giroschuo Ābrāhāmar dābānāt tale tār āhttān thala ār sēh bepāre tār idu sabat hehla.
\p
\v 10 Sēh paredi sēh cāgoschyebuoi tār giroschuor uttunattun doschuo ut ār tār giroschuor gam jinischāni lonei gelagoi. Ār te udinei Mesopotāmiā dejar Nāhor sahrat gela.
\v 11 Ār bellye aktat, jakkene milyeune pānih hojā jebāttei nigilon, sēh aktat te sahrar bāredi pānih huobar hāi uttunare buk gorā bājei dilo.
\v 12 Sebeden te halah, <<Oh Umora Probhu, mar giros Ābrāhāmar Gojēn, doye gorihnei eschye dinnuot mar kāmān poripunno gorih de, ār mar giros Ābrāhāmare doye gar.
\v 13 Sāh, mui pānih uiphuttuo hāi thiei āghang, ār sahrar mānuschunor jhiune pānih hojā ettan.
\v 14 Ikku jē milyebuore mui hom, <Tar hummo lāmenei mareh pānih hābā,> ār te judi hai, <Hā, mui tar uttunareyo pānih hābēm,> Sālen sēh milyebuo tar cāgoschye Isākattei tar bājhi loye milyebuo ohk. Ār siennoi mui bujhi pārim, tui mar giroschuore doye goschuos.>>
\p
\v 15 Ār ēi hadhāgān hadhe hadhe, sa, Rebekā hummo bārāht gorih nigili ela, te ahlade Bethuelar jhi. Bethuele ahlade Ābrāhāmar bhēi Nāhorar mokkuo Milkār puo.
\v 16 Ār sēh gābur milyebuo sāde amahada dol, sodi milye ār hana marade tārloi ghum na jān. Te uiphudtuot gela, ār hummot pānih bhurinei udhi ela.
\v 17 Ār cāgoschyebuoi dhābā jenei tārloi deghā gorihnei halah, <<Doye gorihnei tar hummottun mareh ekkā pānih khebāttei de.>>
\p
\v 18 Sakkene te halah, <<Hā, probhu.>> Sebeden sien hoinei, hijehischye gorih hummo lāmenei, tāreh pānih khebāttei dilo.
\v 19 Ār te jakkene tāreh pānih hābei phurela, te āra halah, <<Jedakkan sang tar bek uttune pānih hēi na phuron, sedakkan sang mui siunotteyo pānih tuli dim.>>
\v 20 Sēh paredi te hijehischye gorihnei uttune pānih hebār gābālābuot hummottun pānihān dhālinei, te āra huobuor mokkye dhābā jenei, tār bek uttunattei huobuottun pānih tuli dilogoi.
\v 21 Ār sēh mānuschuoi tāreh ek reni gorih senei, Umora Probhu tār kāmān poripunno gorih dilo nāhi na dilo, sien khabar pebāttei juro gorih rala.
\p
\v 22 Ār ēdhokkye ahla, bek uttune pānih hēi phurenei, sēh mānuschuoi ek bekā\f f \fr 24:22\fk Bekā: \ft Ien ahlade Hibrugune mābade bebahār garande ekkān māp; ek bekā ahlade perāi chai gerām.\f* sonār nāgar hebā ār das shekel dien sonār bālā hāru tāreh dilo.
\v 23 Ār te tattun pujhor gorilo, <<Tui hār jhi? Doye gorihnei tui mareh ha, tar bābar gharat āmāhr rēttuo hādebār jāgā ahbani?>>
\p
\v 24 Sebeden te tāreh uttor dilo, <<Milkā Nāhorattei jē puobuo phudei diye, mui sēh Bethuelar jhi.>>
\v 25 Te āra tāreh halah, <<Āmāhr her ār saisāgar tus āghe, ār rēttuo hādebār jāgāio āghe.>>
\p
\v 26 Sebeden sēh mānuschuoi mādhābuo nigurinei Umora Probhure tabanā gorilo.
\v 27 Ār te halah, <<Mar giros Ābrāhāmar Gojēn, Umora Probhu dhonnyo ohk, te mar giroschuor ugure tār doyeān ār sottyoān shāri na de. Umora Probhu mareyo thik padhedi mar giroschuor hudummor gharat lungei dilogi.>>
\v 28 Sēh paredi sēh gābur milyebuo dhābā jenei tār mābuar ghorbounare bek hadhāgāni halagoi.
\p
\v 29 Ār Rebekār ikkuo bhēi ela, sibyer nāngān Lāban. Ār Lābane bāredi sēh mānuschuo mokkye uiphudtuo hāi dhābā dhābā gela.
\v 30 Sebeden ēdhokkye ahla, jakkene tār bhonnuo nāgat hebā ār āhdat bālā hāru te degilo, ār jakkene te tār bhon Rebekā muottun ēi hadhāgān shunnye, <<Ēdhokkye gorih sēh mānuschuoi mareh hoye,>> te sēh mānuschuo idu gela ār sa, te uiphudtuor hāi uttunar hure thiei ela.
\v 31 Ār Lābane halah, <<Oh Umora Probhur āsirbāt peyebuo, tui hittei bāredi thiei āghas? Mui tomāhttei thebār ghar ār uttunatteyo jāgā jukkolei duong.>>
\p
\v 32 Sebeden sēh mānuschuo ghara bhidire somilo. Ār te uttunattun pojhāni lāmenei, her ār tus khebāttei dilo. Sebeden tāreh ār tār laghe eschuonde siunore, theng dhabār pānih dilo.
\v 33 Sēh paredi tār mujungot hebār jinis thoi dilogi. Kintu te halah, <<Mar ejānār kāranān na hanā sang, mui hischu na hēm.>> Sebeden Lābane halah, <<Hoi sā.>>
\p
\v 34 Sakkene te halah, <<Mui ohlungge Ābrāhāmar cāgoschye.
\v 35 Umora Probhu mar giros Ābrāhāmare shānggādik gorih āsirbāt goschye, ār te ekjan dāngar mānus ohye. Umora Probhu tāreh bherāsāgalar pāl, goru pāl, sonā rubo, cāgar, cāgarāni, ut ār gādhā ektāl diye.
\v 36 Ār mar giroschuor mokkuo Sārāh buro hāle tāttei ikkuo puo phudei diye, ār tāreh te tār jieni āghe bek dhanāni diye.
\v 37 Ebār mar giroschuoi mareh sabat hābenei hoye, <Mui jiunor dejat bojotti garangar, tui mar puobuottei sēh Kānāniounor hana milye bo āni na dis.
\v 38 Kintu, mar bābar hulottun ār mar giyedi gutti idu jebe, ār sittun mar puobuottei ikkuo bo āni dibe.>
\v 39 Sebeden mui mar giroschuore hoyong, <Judi milyebuo mar laghe ebāttei na cāi.>
\v 40 Kintu te mareh hoye, <Mui jē Umora Probhuloi jogājok rāgenei jinghāni hādāngar, te tar laghe tār sarga dut pādenei tar kāmān poripunno gorih dibo. Ār tui mar guttittun, ār mar bābar ghorbottun mar puobuottei bo āni dibe.
\v 41 Sien gorihle tui ēi sabattānattun mukti pebe. Mar hudummounar sidu jenei, judi tareh tārāh hārar jhi bo na duon, sālen tui mar ēi sabattānattun mukti pebe.>
\p
\v 42 <<Ār eschye mui ēi uiphudtuot lummonggi, ār mui hoyong, <Oh Umora Probhu, mar giros Ābrāhāmar Gojēn, tui judi mui gorihbāttei eschuongge kāmān poripunno gorih dilē,
\v 43 sā, mui uiphudtuo hure thiei āghang, ār ēdhokkye ahba, jakkene ikkuo sodi gābur milye pānih hojā ebha, ār mui tāreh hom, <<Doye gorihnei tar hummottun mareh ekkā pānih hebār de.>>
\v 44 Ār te judi mareh hai, <<Tui hā, ār tar uttunareyo mui pānih tuli dim.>> Sālen te sēh milyebuo ahba, jibēre mar giroschuor puobuottei Umora Probhu thik gorih thoi diye.>
\p
\v 45 <<Sebeden, ēi hadhāgān mane mane hadhe hadhe, sa, Rebekā hummo bārāht gorih luhngilogi. Sēh paredi te uiphudtuot jenei pānih tulilo. Ār mui tāreh hoyong, <Doye gorih mareh ekkā pānih hābā.>
\v 46 Sebeden te hijehischye gorih bārāhttun hummo lāmenei halah, <Hā, ār mui tar uttunareyo pānih hābēm.> Sebeden mui heiong ār te mar uttunareyo hābeye.
\v 47 Sēh paredi mui tāreh pijor gorihlung, <Tui hār jhi?> Ār te uttor diye, <Mui Bethuelar jhi. Te ahlade Nāhorar puo, jāre Milkā tāttei phudei diye.> Sebeden mui tāreh nākkuot hebā ār āhdat bālā hāru pinei duong.
\v 48 Sebeden mui mādhā nigurinei Umora Probhure tabonā gorihlung. Ār mar giroschuor puobuottei tār bhēijhibuoloi jadan ahbāttei mareh thik padhedi ānilo, mar giros Ābrāhāmar Gojēn sēh Umora Probhure dhonnyobāt jāneilung.
\v 49 Senattei ikkunu tumih judi mar giroschuoloi doye ār sottyo bebahār gorihbāttei rāji thāga, sien mareh ha. Ār judi rāji na ah, sieno mareh ha, sālen mui dēnēdi bāh bāngedi ohk phiri pārim.>>
\p
\v 50 Sebeden Lāban ār Bethuele uttor dinēi halāhk, <<Umora Probhur dārāi ēi kāmān ohye. Āmih gam bajang hischu hoi na pāri.
\v 51 Ēyē sā, Rebekā tar mujungot āghe, tāreh loinei phiri jāgoi. Ār Umora Probhu hoyede dhage, te tar giroschuor puobuor mok ohk.>>
\p
\v 52 Ār ēdhokkye ahla, tārāhr hadhāni shunonār laghe laghe, Ābrāhāmar cāgoschyebuo Umora Probhur udije mādit ādhu pāri mādhā nigurinei sālām gorilo.
\v 53 Sebeden cāgoschyebuoi sonā rubar alangkārāni ār hābar-suborāni nigilenei Rebekāre dilo. Ār tār bhēibuo ār mābuare ektāl mollyobān jinis dilo.
\p
\v 54 Sebeden te ār tār laghe jeionde mānuschune khānā-pinā gorihnei, sidu rēttuo hādelāk. Ār tārāh bennye pottye udinei te halah, <<Mar giroschuo sidu phiri jebāttei mareh bidei duo.>>
\p
\v 55 Kintu Rebekār bhēibuo ār mābuoi halāhk, <<Āmāhr gāburi āmāhr laghe hoyek din thok, hamat das din thok, sēh paredi te jēi pāribo.>>
\p
\v 56 Kintu te tārāhre halah, <<Mareh dēri na goreio, kāran Umora Probhu mar kāmān poripunno gorih diye. Mareh bidei duo, jene mui mar giroschuo idu phiri jēi pārang.>>
\p
\v 57 Sebeden tārāh halāhk, <<Āmih gāburire dāginei tāttun pijor gorih sebang.>>
\v 58 Sēh paredi tārāh Rebekāre dāginei halāhk, <<Tui hi ēi mānuschuo laghe jebe?>>
\p Ār te halah, <<Mui jēm.>>
\p
\v 59 Sebeden tārāh tār bhon Rebekāre ār tār cāgarānibuo\f f \fr 24:59 \fk sāgarānibuo: \ft Hibru hadādi ahlade guro rākkoli\f*, Ābrāhāmar cāgoschyebuore ār tār mānuschunore bidei dilāk.
\v 60 Ār tārāh Rebekāre āsirbāt gorihnei halāhk,
\b
\q1 <<Oh bhon, tui āhjār āhjār puosābār mā ohs,
\q2 Ār tar bangsaune tārāhr sottrugunor ghire duorāni bhānginei jidi lodhok.>>
\b
\p
\v 61 Sebeden Rebekā ār tār cāgoschyeun udar pidhit sorinei sēh mānuschuo pijhē pijhē gelāk. Sedhokkye gorih sēh cāgoschyebuo Rebekāre loinei phiri gelagoi.
\p
\v 62 Ār sakkene Isāke Ber-Lāhai-Roi jāgāttun phiri ejher, kāran te sakkene doginedi sēh jāgānat bojotti gorido.
\v 63 Ār Isāke bellye aktat dhyen gorihbāttei mādat jēye. Ār te tār shirebuo ālak gorihnei reni cela, ār sa, te degilode bhālokkun ut ettan.
\v 64 Ār Rebekā shirebuo ālak gorihnei reni cela, sebeden te Isākare deginei udar pidhittun lāmilo.
\v 65 Ār te sēh cāgoschyebuore pijor gorilo, <<Āmāhlloi deghā gorihbāttei māttuodi āhdi ejette sēh mānuschuo hannā?>>
\p Cāgoschyebuoi halah, <<Sibye mar giroschuo sye.>> Sebeden Rebekā ghongodā dede hābarān lonei mādhābuo dhāgilo.
\p
\v 66 Sebeden cāgoschyebuoi Isākare te goschyede bek hāmar hadhāni bhāngi halah.
\v 67 Ār Isāke Rebekāre gojhi lonei tār mā Sārāh tāmbulānat nejela. Ār te tāreh mok ihjebe lalha ār tāreh hos pela. Sene Isāke tār mābuo morānār dukkānattun sāntonā pela.
\c 25
\s1 Ābrāhām ār Keturā
\p
\v 1 Ābrāhāme āra ikkuo mok loye, ār tār nāngān ahlade Keturā.
\v 2 Ār te Ābrāhāmattei Jimran, Jokshān, Medan, Midian, Ishbāk ār Shuāhr ēi bekkunare jarma diye.
\v 3 Jokshāne Shebā ār Dedanare jarma diye. Ār Dedanar bangsaun ahlākke: Āshur jāttuo, Lētushim, ār Lēummim.
\v 4 Ār Midianar bangsaun ahlākke: Ephāh, Epher, Hānok, Ābida, ār Eldāh. Ēi bekkun ahlākke Keturār puoun.
\p
\v 5 Ār Ābrāhāme tār jieni ela, bek jinischāni Isākare diye.
\v 6 Kintu tār lāngar puounare Ābrāhāme tāttun bhālokkāni boksit diye. Ār te bāji thāgade, tārāhre tār puo Isākattun pugedi, pugo dejat pādei diye.
\s1 Ābrāhāmar Maran ār Gārānā
\p
\v 7 Ābrāhāme tār bek dinun ihjēp gorihnei te 175 bajhar bāschye.
\v 8 Sebeden Ābrāhāme buro ār poripunno bayoc ohnei, jagājchye buro bayojat te tār sej nijeschān phelenei mori gela. Ār tāreh tār āgedhi moschuonde mānuschunor laghe thubo ahla.
\v 9 Sēh paredi tār puo Isāke ār Ismāele Mākpelā gāttuot tāreh gāreion. Sien ahlade Māmre āgedhi, Het bangsar Joharar puo Ephronar jāgā.
\v 10 Sēh jāgāgān Hethar puosābāunattun Ābrāhāme āgedhi hini loye. Sēh jāgānat Ābrāhāmare ār tār mokkuo Sārāhreyo gārā ohye.
\v 11 Ār ejānnye ahla, Ābrāhāme mori jānār paredi, Gojēne tār puo Isākare āsirbāt goschye. Ār Isāke Ber-Lāhai-Roi sidu bojotti gorilo.
\s1 Ismāel ār Isākar Ghorboun
\p
\v 12 Iun ahlākke Ābrāhāmar puo Ismāelar bangsaun: tār mokkuo Sārāhr sāgarāni Egypt deschye Hāgāre Ābrāhāmattei phudei diye.
\v 13 Ār iun ahlākke tārāhr bangsa onusāre, Ismāelar puounar nāngāni: Ismāelar bega dāngar puobuo Nebāioth, ār sēh pare Kedār, Ādbel, Mibsām,
\v 14 Mishmā, Dumā, Māssā,
\v 15 Hadat, Temā, Jētur, Nāphish, ār Kedemāh.
\v 16 Ār iun ahlākke Ismāelar puoun. Tārāhr ādāmāni ār hākkonnye bojotti jāgāni onusāre ieni ahlade tārāhr nāngāni; tārāhr nijor nijor jāt ihjebe bārabuo rājā elāk.
\v 17 Ismāele bāji thāgade tār gadā bajharun ihjēp gorihnei te 137 bajhar bāschye. Paredi te tār sej nijeschān phelenei mori gela. Ār tārehyo tār āgedhi moschuonde mānuschunor laghe thubo ahla.
\v 18 Sebeden tār bangsaune Hābilā bāmattun dhorinei, sien ahlade Egypt dejar pugedi Āssiriā mokkye, Shur pādār sang tārāh bojotti goschuon. Ismāele tār bek bhēiunar sāmne moschye.
\s1 Isākar Bangsaun
\p
\v 19 Iun ahlākke Ābrāhāmar puo Isākar bangsaun. Ābrāhāme Isākare jarma diye.
\v 20 Isāke 40 bajhar ohnei, Syriā deschye Pādān-Ārām bāmar Bethuelar jhi, Syriā deschye Lābanar bhon Rebekāre loye.
\v 21 Isākar mokkuo bhāj ela hinattei, te tāttei Umora Probhuttun bar mākkye. Ār Umora Probhu Isākar hojoliān shunnye, tār mokkuo Rebekā pedoli ahla.
\v 22 Ār tār peda bhidire guroun bodābodi cān. Ār te halah, <<Judi bekkāni gam ahle, mar hittei ejānnye ahr?>> Sebeden te sien khabar pebāttei Umora Probhu idu pujhor gorihbāttei gela.
\p
\v 23 Ār Umora Probhu uttor dinēi tāreh halah,
\b
\q1 <<Tar garbhat dibye jāt āghan,
\q2 Tar pedattun dibye bangsa judo ahbāk;
\q1 Ikkuo bangsa āra ikkuo bangsattun bes dāngar boli ahba,
\q2 Ār dāngarbuoi cigonnuore sebonā gorih peba.>>
\b
\p
\v 24 Ār jakkene guro ahbār samaybuo ela, sa, tār pedat jāmā puo elāk.
\v 25 Ār jibe polim ahla, te rāngā ela ār tār gadā heyeān hejbolā hābar uschye dhokkye ela. Tār nāngān Esāu\f f \fr 25:25 \fk Esāu: \ft Hibru hadādi sienar artha <<hejbolā.>>\f* thoi dilāk.
\v 26 Paredi tār bhēibuo ahla. Ār tār āhttānnoi te Esāu thengar muribuo dhoschye gorih ela; sebeden tār nāngān Jākop\f f \fr 25:26 \fk Jākop: \ft Hibru hadādi sienar artha <<phāgārā.>> \f* thoi dilāk. Isākar 60 bajhar bayojat ēi jāmā puoun ohyon.
\v 27 Sebeden guroun dāngar digol ahlāk. Esāu ekjan rāj pollān ār jhār bereye ela. Kintu Jākobe ekjan shidye mānus ela ār tāmbular bhidire thāi.
\v 28 Isāke Esāure hos peda, kāran te tāreh jhārbo ehrā hābeda, kintu Rebekā Jākobare hos peda.
\s1 Esāu Tār Jarma Odhihārān Bēschye
\p
\v 29 Ekdinnye Jākobe dēl rānnye; ār eman samayat Esāu pet porāi ahrān ohnei jhār berāttun elagoi.
\v 30 Ār Esāu Jākobare halah, <<Mui pet porāi ahrān ohyong, doye gorihnei mareh tui sēh rāngā hebār jinischāni garāj garāj gilibār de.>> Senattei tār nāngān Edam\f f \fr 25:30 \fk Edam: \ft Hibru hadādi sienar artha <<rāngā.>> \f* dāgan.
\p
\v 31 Kintu Jākobe halah, <<Tui eschye mattun tar jarma odhihārān bes.>>
\p
\v 32 Ār Esāu halah, <<Sā, mui moribār ohyong; senattei mar jarma odhihārān hi gunar lāgibo?>>
\p
\v 33 Sebeden Jākobe halah, <<Tui eschye mar idu sabat hā.>>
\p Sebeden te sabat hehla, ār tār jarma odhihārān Jākobottun bejilo.
\v 34 Ār Jākobe Esāure pidyeloi rānnye rāngā dēl hebār dilo. Sebeden te khānā-pinā gorilo, ār hēi khāi udinei tār padhedi gelagoi. Ejānnye gorih Esāu tār jarma odhihārān mollyo na dilo.
\c 26
\s1 Isāk ār Abimelek
\p
\v 1 Ābrāhāmar āmalat bhādarāt poschyede sien bādeyo, āra ek bār sēh dejat bhādarāt porilo. Ār Isāke Gerār sahrat Philistiounar rājā Abimelekar sidu gela.
\p
\v 2 Sebeden Umora Probhu tāreh darsan dinēi halah, <<Tui Egypt dejat na jēs, mui tareh jiot thebāttei hom, sēh deschānat tui thēs.
\v 3 Ēi deschānat tui thāk, ār mui tar laghe thenei tareh āsirbāt dim. Kāran mui tareh ār tar bangsaunare ēi bek deschān dim, ār mui tar bāp Ābrāhāmar idu jē sabattān heiong, sien purei dim.
\v 4 Ār mui tar bangsaun āgājar tārāunar dhokkye bārei dim; mui tar bangsaunare ēi bek deschāni dim. Ār tar bangsaunar dārāi pittimir bek jāttune āsirbāt pebāk.
\v 5 Kāran Ābrāhāme mar hadhāni dhorinei mar dāittyoāni, mar uhgumāni, mar sudhomāni, ār mar bek niomāni pālēye.>>
\p
\v 6 Sēh paredi Isāke Gerār sharat bojotti gorilo.
\v 7 Ār sēh jāgāt elākke mānuschune tār mokkuo sambande pujhor gorihlāk. Sebeden te halah, <<Te ahlade mar bhon,>> kāran te habār dorēye, <<Te ahlade mar mok.>> Kāran te bhāppyede, <<Ādikkye Rebekā dārāi sēh jāgāt āgandhe mānuschune mareh morei phelebāk, kāran te dekte dol ela.>>
\p
\v 8 Ār ejānnye ahla, jakkene te sidu bhālok bilon sang ralagoi, ekdinnye Philistiounar rājābuo Abimeleke phogodi hānādi reni cela, ār sah Isāke tār mokkuo Rebekāloi āllyeng gatte degilo.
\v 9 Sebeden Abimeleke Isākare dāginei halah, <<Hāmākkāi jadepode te tar mok; ār hingori tui hoi pārile, <Te mar bhon>?>> Ār Isāke tāreh halah, <<Mui ēi kārane hoyong, <Ādikkye tār dārāi mui morim.> >>
\p
\v 10 Ār Abimeleke halah, <<Tui āmāhlloi ien hi bebahār gorihle? Tar mokkuo laghe judi hanajane seret gorih theda, ār sakkene tui āmāhre dujat dhorilēn.>>
\v 11 Sēh paredi Abimeleke bek mānuschunore ēi uhgumān dilo, <<Je nāhi, ēi mānuschuore ohk, bāh tār mokkuore ohk, bajang mane āht bājele, tāreh hāmākkāi morei phelā ahba.>>
\p
\v 12 Ār Isāke sēh deschānat dukhām gorihnei, sēh bajharat eksat duno phal peye; ār Umora Probhu tāreh āsirbāt goschye.
\v 13 Ār mānuschuo hemodābān ahla, ār onsur bhālet ohnei ekjan thāguye mānus ahla.
\v 14 Sebeden tār bherāsāgalar pāl, goru pāl, ār ektāl cāgoschye ahlāk. Senattei Philistioune tāreh ingse pijhum gorihlāk.
\v 15 Ār tār bāp Ābrāhāme bāji thāgade tār gāburune jē pānih huoun huschuon, sēh bek pānih huoun Philistioune nādi duon, ār huounat bharan gorih mādi jhābei duon.
\v 16 Ār Abimeleke Isākare halah, <<Tui āmāhttun jāgoi, kāran tui āmāhttun bes dāngar boli ohyos.>>
\p
\v 17 Sebeden Isāke siottun gelagoi ār te tār tāmbulān Gerār huonguot tānginei siot bojotti gorilo.
\v 18 Ār Isāke tār bāp Ābrāhāmar āmalat huschyede pānih huoun āra hurilo, kāran Ābrāhāme morānār paredi Philistioune sēh huoun nādi duon. Te sēh pānih huoun tār bābe nāng thoi diyede dhokkye gorih āra nāng thoi dilo.
\p
\v 19 Isākar gāburune sēh huonguot āra huo hurilāk, ār siot tārāh pānih nāgbolā ikkuo huo shup pelāk.
\v 20 Kintu Gerār sahrar bherāsāgal rākkoliune Isākar bherāsāgal rākkoliunnoi hol bājenei halāhk, <<Ēi pānihān āmāhr.>> Senattei, sēh pānih huounar nāngāni Esek\f f \fr 26:20 \fk Esek: \ft Hibru hadādi ienar artha <<Hol hoschye.>>\f* nāng bojei diye, kāran tārāh tārloi hol bājeion.
\v 21 Sebeden Isākar sāgaschyeune āra judo pānih huo hurilāk, ār Gerārar bherāsāgal soreyeune sēh pānih huobotteyo hol bājeion. Senattei te tār nāngān Sitnā\f f \fr 26:21 \fk Sitnā:\ft Hibru hadādi ienar artha <<Sottrutā.>>\f* thoi dilo.
\v 22 Ār te siottun parang jenei, āra ikkuo nuo pānih huo huschye, ār sibyettei tārāh hoschye na bājhān. Senattei te sibyer nāngān Rehobot\f f \fr 26:22 \fk Rehobot:\ft Hibru hadādi ienar artha <<melāh jāgā.>>\f* thoi diye. Sebeden Isāke halah, <<Kāran ikkunu Umora Probhu āmāhre hulomelā jāgā dilo, ār āmih ēi deschānat unnoti goribang.>>
\p
\v 23 Sēh paredi te siottun Bershebāt udilogoi.
\v 24 Ār sēh rēdot Umora Probhu tāreh darsan dinēi halah, <<Mui ohlungge tar bāp Ābrāhāmar Gojēnnuo. Tui na dorēs, kāran mui tar laghe āghang. Mui mar cāgoschye Ābrāhāmar dārāi tareh āsirbāt dim ār tar bangsaun bārei dim.>>
\v 25 Sebeden Isāke siot ekkān dālighar bānela ār Umora Probhure suron gorilo. Sebeden te siot tār tāmbulān tāngela ār siot Isākar cāgoschyeune āra ikkuo huo hurilāk.
\s1 Isāk ār Abimelekar Cukti
\p
\v 26 Sebeden Abimeleke tār ekjan somāschye Āhujāthare ār tār senāpotibuo Phikolare laghe gorih āninei Gerār sahrattun tār idu ela.
\v 27 Ār Isāke tārāhre halah, <<Hittei tumih mar idu elā? Kāran tumih mareh bis deginei tomāhttun dhābei duo?>>
\p
\v 28 Kintu tārāh halāhk, <<Āmih jadepode gorih khabar pelang, Umora Probhu tar laghe āghe. Senattei āmih habāttei sēr, <Ikkyettun dhori tar ār āmāhr moddye ekkān sabat hā ohk, ār tarloi ekkān cukti gorih.
\v 29 Āmih jedhokkye tareh āht na bājei, tattei gam bāde bajang na gorih, ār tareh shānti gorihnei bidei dei, senattei tuio āmāhre hoti na gorihs. Ikkunu tui Umora Probhur āsirbāt peios.> >>
\p
\v 30 Sebeden Isāke tārāhttei ekkān hāhnā metbān gorih dilo, ār tārāh hāhnā pinā gorihlāk.
\v 31 Sebeden tārāh tār hellye bennye pottye udinei duodāgie sabat hāhhi gorihlāk; ār Isāke tārāhre bidei dilo, ār tārāh manar shānti gorihnei tāttun gelākkoi.
\p
\v 32 Ār sēh dinnye Isākar cāgoschyeune tār idu ēnēi tārāh huschuonde pānih huobar bepāre tāreh halāhk, <<Āmih pānih lāgat peyei.>>
\v 33 Ār te sibyer nāngān Shibā\f f \fr 26:33 \fk Shebā:\ft Hibru hadādi ienar artha <<sabat.>>\f* thoi dilo. Senattei eschye sang sēh sahrānar nāngān Bershebā\f f \fr 26:33 \fk Bershebā:\ft Hibru hadādi ienar artha <<sabat heye huobuo.>>\f* han.
\v 34 Ār Esāu 40 bajhar bayojat Het bangsar Judith nānge Beri jhibuore, ār Heth bangsar Elonar jhi Bāsemāthare loye.
\v 35 Ār tārāh Isāk ār Rebekāre manat duk lāgei diyeun ahlāk.
\c 27
\s1 Isāke Jākobare Āsirbāt diye
\p
\v 1 Ār ejānnye ahla, Isāke buro ohnei, tār cokkun ghur ohyon, ār te cogedi game na degido. Ār sakkene te tār dāngar puobuo Esāure dāginei halah, <<Oh put.>>
\p Ār te uttor dinēi halah, <<Mui idu āghang.>>
\p
\v 2 Sebeden te halah, <<Sā, ikkunu mui buro ohyong. Mui hamale morim khabar na pāng.
\v 3 Senattei ikkunu, doye gorihnei tar sigerar āttyerāni, tar sel bharānde hāppuo ār dhonuān lonei jhārat jā, ār tui mattei siger gorihnei jhārbo ehrā ānidegoi.
\v 4 Ār mui gam pāngge dhage, mattei suot khāddyo jukkol gorih deghi. Sebeden mui hēm, ār moribār āgedhi jene mar āptābuoi tareh āsirbāt gare.>>
\p
\v 5 Ār jakkene Isāke tār puo Esāure ēi hadhāgān har, sakkene Rebekā shuni roye. Sebeden Esāu siger gorihnei jhārbo ehrā āni dibāttei jhārat gela.
\v 6 Sakkene Rebekā tār puo Jākobare halah, <<Sāh, tar bābe tar bar bhēibuo Esāure hadhe mui shunnuong, te hoye,
\v 7 <Tui mattei jhārbo ehrā āni dinēi, suot khāddyo jukkol gorih deghi, sebeden mui khēnēi, moribār āgedhi Umora Probhur sāmne tareh āsirbāt gorihm.>
\v 8 Senattei, oh put, ikkunu mui tareh jieni uhgum dim, mar sēh hadhāni dhoris.
\v 9 Tui jenei bherāsāgalar pālluottun, dibye gam sāgal sha ānnoi, ār siun tar bābe gam pāidye dhage, suot khāddyo jukkolei duong.
\v 10 Sebeden tui tar bābar idu sien nejei dibe, te sien hēi khāi, moribār āgedhi jene tareh āsirbāt gorih pāre.>>
\p
\v 11 Ār Jākobe tār mā Rebekāre halah, <<Sā, mar bar bhēibuo Esāu ahlade hejbolā, ār mar heyeān ahlade pischol.
\v 12 Ādikkye judi bābā mareh dhorinei cāi, ār mui tār idu phāgārā ihjebe dharā porim. Sakkene mui mar ugure āsirbādar ājāi obhishāppān dāgi ānim.>>
\p
\v 13 Kintu tār mābuoi tāreh halah, <<Put, sēh obhishāppān mar ugure porok, tui bānā mar hadhāgān shun, ār jenei siun mareh ānidegoi.>>
\v 14 Sebeden te jenei, siun tār mā idu ānilo, ār tār bābe gam pāidye dhage, tār mābuoi sedhokkye suot khāddyo jukkol gorih dilo.
\v 15 Sebeden Rebekā tār dāngar puo Esāur jē dol dol hābar-suborāni jieni tār laghe gharat ela, te sieni tār cigon puobuo Jākobare urei dilo.
\v 16 Ār Rebekā sēh dibye sāgal sha cāmāni lonei tār āhttānit āra gattanābuot pischol jāgānit bērēi dilo.
\v 17 Sebeden te jē suot khāddyo ār pidyeāni jieni te jukkol gorih diye, sieni tār puo Jākobar āhdat dilo.
\p
\v 18 Sebeden Jākobe tār bāppuo sidu jenei halah, <<Oh bā.>>
\p Ār te halah, <<Mui idu āghang. Put, tui hannā?>>
\p
\v 19 Jākobe tār bābare halah, <<Mui tar bega dāngar puobuo Esāu, tui mareh jedhokkye gorihbār hoyos, sien goschuong. Doye gorih ut, bojinei mui āni duongge jhārbo ehrāgān hā, jene tar āptābuoi mareh āsirbāt de.>>
\p
\v 20 Sakkene Isāke tār puobuore halah, <<Put, hingori edak jhādi gorih sibye pelegoi?>>
\p Ār te halah, <<Kāran Umora Probhu tar Gojēnnuo mattei mar idu sibye āni diye.>>
\p
\v 21 Isāke Jākobare halah, <<Put, doye gorihnei mar hāi āi, jene mui tareh dhorinei cinih pārang, tui hi jadepode gorih mar puo Esāu ahy ni nai.>>
\v 22 Sebeden Jākobe tār bāp Isākar hāi gela, ār te tāreh bijerenei dhori senei halah, <<Rabuo ahlade Jākobar ra, kintu āhttāni ahlade Esāur āhttāni.>>
\v 23 Ār te tāreh na cinihlo, kāran tār āhttāni ahlade tār bhēi Esāu āhttāni dhokkye hejbolā; sebeden te tāreh āsirbāt dilo.
\p
\v 24 Sebeden te halah, <<Tui hi hāmākkāi mar puo Esāu nāhi?>>
\p Ār Jākobe halah, <<Ahy, mui.>>
\p
\v 25 Sebeden Isāke halah, <<Sieni mar hāi ānide ār mui mar puobuor rānih diyede jhārbo ehrāgān hāng, jene mar āptābuoi tareh āsirbāt de.>> Sebeden te sien tār hāi thoi dilo, ār Isāke hehla. Jākobe āra tāreh ānggurar ras āni diye ār te hehla.
\v 26 Sēh paredi tār bāp Isāke tāreh halah, <<Oh put, mar hāi ēnēi mareh cumbi.>>
\v 27 Ār te hāi jenei tāreh cumilogoi; ār Isāke tār hābar-suborānir bāschān cuminei tāreh āsirbāt dinēi halah,
\b
\q1 <<Sa, hāmākkāi, mar puobuor bāschān
\q2 Umora Probhur āsirbāt diyede mādiānar bāschānar dhokkye.
\q1
\v 28 Senattei Gojēne āgājar shiro pānih ār bolā mādi,
\q2 Ālājhālā bijidānā ār ānggurar ras tareh duok.
\q1
\v 29 Mānuschune tareh sebonā gottok,
\q2 Ār bek jāttune tareh sālām gottok.
\q1 Tui tar bhēiunar ugure murubbi ohs,
\q2 Ār tar mābuar puoune tareh sālām gottok.
\q1 Je tareh obhishāp de, te obhishāp peba,
\q2 Ār jibei tareh āsirbāt de, te āsirbāt pok.>>
\s1 Esāu Ājhāghān Āhrānā
\p
\v 30 Ār ejānnye ahla, Isāke Jākobare āsirbāt di phurenei, ār Jākobe tār bābattun nigili jānār laghe laghe, tār bar bhēibuo Esāu siger gorāttun lungilogi.
\v 31 Teuo suot hebār jukkol gorihnei sieni tār bāppuo sidu ānilo ār te tār bābare halah, <<Mar bāppuo udinei tār puobuor jhārbo ehrāgān hok, jene tar āptābuoi mareh āsirbāt de.>>
\p
\v 32 Sakkene tār bāp Isāke tāreh halah, <<Tui hannā?>>
\p Sebeden te halah, <<Mui tar puobuo, tar dāngar puobuo, Esāu.>>
\p
\v 33 Sebeden Isāke shānggādik gorihnei girgirenei halah, <<Sālen je siger gorihnei mareh jhārbo ehrā āni diye, sibye hannā? Mui sien tui lumibār āgedhi khēnēi, mui tāreh āsirbāt duong, ār te hāmākkāi āsirbāttān peba.>>
\p
\v 34 Jakkene Esāu tār bābar hadhāgān shunilo, te shānggādik gorih manar duge gujuri gujuri hānilo. Ār te tār bābare halah, <<Oh bā, mareh, mareyo āsirbāt de.>>
\p
\v 35 Kintu Isāke halah, <<Tar guro bhēibuo ēnēi marloi phāgārā gorihnei tar āsirbāttān nējēyegoi.>>
\p
\v 36 Ār Esāu halah, <<Tār nāngān Jākop\f f \fr 27:36 \fk Jākop: \ft Hibru hadādi ienar artha <<phāgārā.>>\f* thoi denā thik oyede nai ni? Kāran te mareh di pollā thogela. Te mar jarma odhihārān hāri loye, ār ikkunu tui sā, mar āsirbāttānuo te hāri loye.>> Ār te halah, <<Tui hi mattei ekkāyo āsirbāt rāgei na duos nāhi?>>
\p
\v 37 Sebeden Isāke Esāure uttor dinēi halah, <<Sāh, mui tāreh tar giros bāneyong, ār tār bek bhēiunare tār cāgoschye ihjebe duong, tāreh bijidānā ār ānggurar ras dinēi daramara goschuong. Oh put, ikkunu mui tattei hi gorih dim?>>
\p
\v 38 Sebeden Esāu tār bābare halah, <<Bā, tar bānā hi sēh ekkān āsirbāt āghe nāhi? Oh bā, mareh, mareyo āsirbāt gar!>> Ār ien honei Esāu ra shārinei hānilo.
\p
\v 39 Sebeden tār bāp Isāke uttor dinēi tāreh halah,
\b
\q1 <<Sāh, tui bojotti gorihbede jāgāgān bolā mādittun durot ahba,
\q2 Ār sēh jāgāgān āgājar ugurettun shiro pānih parede siottun durot ahba.
\q1
\v 40 Tar dhāmāgānnoi tui bājibe,
\q2 Ār tar guro bhēibuore tui sebonā gorihbe;
\q1 Kintu jakkene tui adhorjjyo ahbe,
\q2 Sakkene tui tar gattanābuottun tār jungolluo bhāngi phelebe.>>
\s1 Jākobe Esāuttun Dhēi Gela
\p
\v 41 Jākobare tār bābe āsirbāt goschye hinattei, Esāu Jākobare bis degilo. Ār Esāu mane mane halah, <<Mar bāppuottei āhbilēs hebār dinun perāi ghonei ettan, sēh paredi mui mar guro bhēibuo Jākobare morei phelēm.>>
\p
\v 42 Ār tār dāngar puobuo Esāur ēi hadhāgān Rebekār hānat porilo. Sebeden te mānus pādenei tār cigon puobuo Jākobare dāginei halah, <<Sā, hāmākkāi gorih tar bhēibuo Esāu, tareh morei phelebār ājhāi tār manānare shāntonā di di āghe.
\v 43 Senattei ikkunu, oh put, mar hadhāgān shun; ut, Hāranat āgedhe mar bar bhēibuo Lābanar sidu dhēi jāgoi.
\v 44 Ār tār laghe tui sidu hoyek din thākkoi, jābat tar bhēibuor rākkān na juroi.
\v 45 Jābottori tar ugure tar bar bhēibuor rākkān na juroi, ār tui tāreh jieni goschuos, sieni te puri phelelegoi mui tareh siottun ānibāttei mānus pādem. Ikkuodine hittei mui tomāh duojanare āhredung?>>
\p
\v 46 Ār Rebekā Isākare halah, <<Ēi Hethar jhiunattei mar manat ghin pire jormeye, judi Jākobeyo ēi dejar Het jādar milyettun mok lai, sālen mar bāji thenei hi lāp?>>
\c 28
\s1 Isāke Jākobare Shikkye Dilo
\p
\v 1 Sebeden Isāke Jākobare dāginei āsirbāt dilo, ār tāreh uhgum dinēi halah, <<Tui Kānān deschye hana mānjor jhiunattun mok na los.
\v 2 Ut, Pādān-Ārāma dejat tar mār bāppuo Bethuelar sidu jenei, tar mollye Lābanar jhiunattun tui mok loschoi.
\b
\q1
\v 3 <<Tareh Begattun Dāngar Gojēnnuoi āsirbāt gorok,
\q2 Ār tar bangsaun bārinei saisāgar ohdok,
\q1 Tui jene bhālokkun mānjor ikkuo samāj ohy pāras;
\q2
\v 4 Ār te Ābrāhāmar āsirbāttān tareh ār tar bangsaunare duok,
\q1 Tui jiot porbhāschye gorih āghas,
\q2 Jē deschān Gojēne Ābrāhāmare diye,
\q1 Sēh deschānat tui odhihāri ohs.>>
\s1 Jākobe Lābanar Sidu Dhēi Gela
\p
\v 5 Sebeden Isāke Jākobare pādei dilo, ār te Pādān-Ārām dejar, Sirio hullye Bethuelar puo Lābanar sidu gela. Lābane ahlade Jākobar ār Esāur mābuo Rebekār bar bhēi.
\s1 Esāu Mahalāthare Loye
\p
\v 6 Esāu jakkene degilo Isāke Jākobare āsirbāt dinēi mok labāttei Pādān-Ārām dejar mokkye pādela, ār āsirbāt garette lakkene te tāreh mānāh gorihnei hoye, <<Tui Kānān mānjor jhiunattun mok na labe.>>
\v 7 Ār Jākobe tār bābar ār tār mā hadhā dhorinei Pādān-Ārām dejat gelagoi.
\v 8 Sakkene Esāu degilode Kānān dejar milyeunar ugure tār bāppuo Isākar manān khuji nai.
\v 9 Siebes Esāu tār dibye mok theleyo, Ismāelar sidu jenei, Ābrāhāmar puo Ismāelar jhi, Nebāiothar bhon Mahalāthare loyegoi.
\s1 Bethelat Jākobar Sabanān
\p
\v 10 Ār Jākobe Bershebāttun Hāranar mokkye gela.
\v 11 Sebeden ekkān jāgāt lunginegoi siot belān duppegoi ār te siot rēttuo hādela. Ār te sienat elākke sittun ikkuo shil lonei, chidēn dinēi sēh jāgānat ghum jebāttei poschye.
\v 12 Sebeden te sabane degilo, ār sa, pittimittun ekkān sāngu pādeye gorih āghe, sienar mādhābuo āgājat dhuschyegoi. Ār sa, sien bēnēi Gojēnar duttune udodan ār lāmadan.
\p
\v 13 Ār sa, Umora Probhu bega ugure thiei āghe. Ār te halah, <<Mui ohlungge Umora Probhu, tar bāp Ābrāhāmar Gojēn ār Isākar Gojēn. Tui jē mādiānat pori āghas, sien mui tareh ār tar bangsaunare dim.
\v 14 Tar bangsaun pittimit dhullye sānnye bes ahbāk; tārāh pugedi ār pojimedi, uttore ār dogine cero hittyedi setterā ahbāk. Sebeden tar ār tar bangsaunar dārāi pittimir bek ghorboune āsirbāt pebāk.
\v 15 Sāh, mui tar laghe āghang, ār tui jidu jās tareh mui rokkye gorihm, ār ēi deschānat āra tareh phirei ānim. Kāran mui tareh jieni hoyong, sieni jābat gorih na duong, tābat sang tareh shāri na jēm.>>
\p
\v 16 Sebeden Jākobe ghumottun jāginei halah, <<Hāmākkāi ēi jāgānat Umora Probhu āghe, ār mui sien khabar na pedung.>>
\v 17 Ār te dorēnei halah, <<Ēi jāgāgān hi dar gare pārāh ekkān jāgā! Ien Gojēnar ghar biritto hārar jāgā nai, ār ien ahlade sarga ghire duorān.>>
\p
\v 18 Sebeden Jākobe bennye pottye udilo, te chidēn diyede silluo loinei, sibye thama dhokkye gorih gārela, ār silluo mādhānat tel dhāli dilo.
\v 19 Ār sēh jāgānar nāngān Beth-El\f f \fr 28:19 \fk Beth-El: \ft Hibru hadādi ienar artha <<Gojēnar ghar.>>\f* thoi dilo. Kintu āgedhi sēh jāgānar nāngān Luj ela.
\v 20 Sebeden Jākobe mānat gorihnei halah, <<Judi Gojēne mar laghe thāi, ār mar ēi jātrā padat mareh rokkye gare, mareh hebār jukkei de, ār uron-pinon de,
\v 21 ār mui judi āra mar bābar gharat suge shāntiye phiri pārang, sālen Umora Probhu mar Gojēnnuo ahba.
\v 22 Ār ēi jē silluo mui tham ihjebe gāreiong, sibye Gojēnar ghar ahba. Ār tui mareh jieni dibe, mui tareh hāmākkāi sienittun daje ek dim.>>
\c 29
\s1 Jākobe Rāchelare Lāgat Pela
\p
\v 1 Sebeden Jākobe jāde jāde pugedi āgandhe mānuschunor deschānat lungilogoi.
\v 2 Ār reni senei, mādat ikkuo pānih huo degilo. Ār sa, sibyer hāi bherāsāgal tin pāl buk gorih āghan, kāran sēh pānih huobuottun mānuschune pānih tulinei bherāsāgalar pālunare pānih hābedāk. Ār sēh pānih huobuor muonat ikkuo bar shil dhākkye gorih ela.
\v 3 Ār sēh jāgānat bek bherāsāgalar pālun thubedāk; ār tārāh pānih huobar muonattun silluo lārenei, bherāsāgalar pālunare pānih hābedāk. Sēh paredi tārāh āra sēh silluo, pānih huobuor muonat dhāgi thadāk.
\p
\v 4 Ār Jākobe bherā rākkoliunare halah, <<Oh bhēilak, tumih huttun?>>
\p Ār tārāh uttor dilāk, <<Āmih ahlangge Hāranattun.>>
\p
\v 5 Sebeden te tārāhe halah, <<Tumih Nāhorar puo Lābanare cinoh ni?>>
\p Ār tārāh uttor dilāk, <<Cinih dha.>>
\p
\v 6 Sebeden Jākobe tārāhre halah, <<Te gam āghe ni?>>
\p Ār tārāh uttor dilāk, <<Te dole hār dha. Ār sā, tār jhibuo Rāchele tār bherāsāgalar pālluoloi ejher.>>
\p
\v 7 Sebeden te halah, <<Sa, belān ejha sāgar āghe; pojugun thubebār ejha samay na ahy. Tumih bherāsāgalar pālunare pānih hāhbēi-hubāi āra ghās hābebāttei caragoi.>>
\v 8 Kintu tārāh halāhk, <<Jābat bek pālun na thubuon, āmih pānih hābei na pāri. Ār tārāh huobar muottun silluo lārele teh, āmih bherāsāgalar pālunare pānih hābei pāri.>>
\p
\v 9 Ār Jākobe jakkene tārāhlloi hadhā har, sēh samayat Rāchele tār bābar bherāsāgalar pālunnoi lumilogi; kāran teyo ekjan bherā rākkoli ela.
\v 10 Ār ejānnye ahla, jakkene Jākobe tār mollye Lābanar jhi Rāchelare ār tār mollyebuor bherāsāgalar pālluo degilo, Jākobe jhādi gorih jenei, pānih huobar muonattun silluo lārei dilogoi, ār tār mollyebuo Lābanar bherāsāgalar pālunare pānih hābela.
\v 11 Sebeden Jākobe Rāchelare cumilo, ār gujuri gujuri hānilo.
\v 12 Ār Jākobe tār bābar sodoschye, te Rebekār puode sien, te Rāchelare halah. Sebeden Rāchele dhābā dhābā jenei tār bābare halagoi.
\p
\v 13 Sebeden ejānnye ahla, jakkene Lābane tār bhāgine Jākobar khabar pela, te dhābā dhābā jenei tārloi deghā ahbāttei gela. Ār te Jākobare ājā gorihnei cumilo, ār te tāreh tār gharat nejela. Sebeden Jākobe bekkāni Lābanare bhāngi halah.
\v 14 Ār Lābane tāreh halah, <<Tui hāmākkāi marloi ek lo ār ek ehrā\f f \fr 29:14 \fk ek lo ār ek ehrā:\ft Hibru hadādi sienar artha ahlade, <<ek ehrā ār ek āhr.>> \f*.>> Ār Jākobe tār laghe ek māj thela.
\s1 Jākobe Leāhre ār Rāchelare Loye
\p
\v 15 Sebeden Lābane Jākobare halah, <<Tui mar sodoschye hinattei, bedan sārā gorih mar kām gorihbe nāhi? Tui mareh ha, tareh hadak bedan dim?>>
\v 16 Ār Lābanattun dibye jhi elāk; tār dāngar jhibuor nāngān ahlade Leāh, ār cigon jhibuor nāngān ahlade Rāchel.
\v 17 Leāh cokkun harāp elāk, kintu Rāchelar heye gadanān ār chengerāgān dol ela.
\p
\v 18 Ār Jākobe Rāchelare hos peda; senattei te halah, <<Tar cigon jhibuo Rāchelattei mui sāt bajhar sang tar kām gorihm.>>
\p
\v 19 Ār Lābane halah, <<Onnyo janattei bo dimbe dhārāne, tareh dilē gam ahba. Senattei tui mar laghe thāk.>>
\v 20 Ēdhokkye gorihnei Jākobe Rāchelattei sāt bajhar kām gorilo, ār Rāchelare hospānār kārane sēh bajharun te bānā hoyek din bili mane gorilo.
\p
\v 21 Sebeden Jākobe Lābanare halah, <<Mar mokkuo mareh de, kāran mar dinun purei dilung, jene mui tārloi thei pārang.>>
\v 22 Ār Lābane sēh jāgār bek mānuschun thubenei, ekkān metbān gorilo.
\v 23 Ebār ēdhokkye ahla, rēdot Lābane tār jhi Leāhre Jākobar sidu nejela, ār Jākobe tār laghe thela.
\v 24 Ār Lābane tār sāgarāni Jilpāre Leāhr sāgarāni ihjebe tāreh dilo.
\v 25 Sebeden ejānnye ahla, bennye pahr ohnei, ār sa, sibye Leāh! Ār Jākobe Lābanare halah, <<Tui marloi ien hi bebahār gorihle? Mui Rāchelattei tar kām na garang nāhi? Sālen tui hittei mareh thogele?>>
\p
\v 26 Ār Lābane halah, <<Āmāhr dejat dāngar bhonnuottun ākke, guro bhonun bo dibār niom nei.
\v 27 Tui tār ēi sāptābuo purei de, paredi āra sāt bajhar mar kām gorihbe, ār sēh ājāi āmih tārehyo tattei dibang.>>
\p
\v 28 Sebeden Jākobe tār sāptābuo purei dilo. Paredi Lābane tār jhi Rāchelareyo Jākobattei bo dilo.
\v 29 Ār Lābane tār sāgarāni Bilhāre tār jhi Rāchelar dāji ihjebe tāreh dilo.
\v 30 Sebeden Jākobe Rāchelar laghe thela, ār te Leāhttun bes Rāchelare hos peda. Ār Jākobe Lābanattei āra sāt bajhar tār kām gorih dilo.
\s1 Jākobar Puosābāun
\p
\v 31 Jakkene Umora Probhu degilode Jākobe Leāhre bis deghe, te tār sahgarāgān huli dilo; kintu Rāchele bhāj ela.
\v 32 Sebeden Leāh pedoli ohnei marat puo phudela, ār tār nāngān Reuben\f f \fr 29:32 \fk Reuben:\ft Hibru hadādi ienar artha <<puobuore sā.>>\f* thoi dilo. Kāran te hoye, <<Umora Probhu hāmākkāi mar dukkān dekkye. Senattei ikkunu, mar nekkuoi mareh hos peba.>>
\v 33 Sebeden te āra pedoli ohnei marat puo phudeye, ār te halah, <<Kāran mareh bis degedhe sien Umora Probhu shunnye. Senattei te mareh āra ikkuo marat puo diye.>> Ār te tār nāngān Simeon\f f \fr 29:33 \fk Simeon:\ft Hibru hadādi ienar artha <<shun.>>\f* thoi diye.
\v 34 Te āra pedoli ohnei marat puo phudela, ār te halah, <<Ēi bārat kintu mar nekkuoi marloi sang poribo, kāran mui tāttei tinnuo marat puo phudei dilung.>> Senattei tār nāngān Lebhi\f f \fr 29:34 \fk Lebhi: \ft Hibru hadādi ienar artha <<jorā>>\f* thoi diye ahla.
\v 35 Paredi te āra pedoli ohnei marat puo phudela, ār te halah, <<Ēi bārat mui Umora Probhur bāini git gēm.>> Senattei te tāreh Judā\f f \fr 29:35 \fk Judā:\ft Hibru hadādi ienar artha <<bāini.>>\f* nāng thoi dilo. Sebeden tār puo phudonā bandha ahla.
\c 30
\s1 Leāhr Ugure Rāchelar Ingse
\p
\v 1 Jakkene Rāchele degilo te Jākobattei puo phudei di na pāre, senattei Rāchele tār bar bhonnuore ingse pijhum gorā dhorilo. Te Jākobare halah, <<Tui mareh puosābā de, āhnale mui morim!>>
\p
\v 2 Sebeden Rāchelar biruddye Jākobar rākkān joli udilo, ār te halah, <<Jibei tareh sahgarāgānar phal bandha gorih thoi diye, mui hi sēh Gojēnnuo nāhi?>>
\p
\v 3 Sebeden Rāchele halah, <<Eye sāh, mar sāgarānibuo Bilhā. Tui tār laghe thākkoi, ār te puo phudenei mar harat jene bojei deghi, ār tār dārāi muio jene puosābā pāng.>>
\v 4 Sebeden te tār sāgarānibuo Bilhāre mok ihjebe Jākobare gojei diye, ār Jākobe tār laghe thela.
\v 5 Paredi Bilhār guro pedat ahla, ār Jākobare ikkuo marat puo phudei dilo.
\v 6 Sebeden Rāchele halah, <<Gojēne mar bepārān dole bijer goschye; ār te mar hojoliān shuninei mareh ikkuo puo diye.>> Senattei tār nāngān Dān\f f \fr 30:6 \fk Dān:\ft Hibru hadādi ienar artha <<bijer.>>\f* thoi diye.
\v 7 Sēh paredi Rāchelar sāgarānibuo Bilhārar āra guro pedat ahla, ār Jākobare di lambar puobuo phudei dilo.
\v 8 Sebeden Rāchele halah, <<Gojēne mar pakke thenei, mui mar bhonnuoloi shānggādik gorih jidbāt bājenei mui jidilung.>> Senattei te tār nāngān Naphtāli\f f \fr 30:8 \fk Naphtāli: \ft Hibru hadādi ienar artha <<jidbāt.>> \f* thoi dilo.
\p
\v 9 Jakkene Leāh te āra puo phudei na pāribode sien khabar pela, te tār sāgarāni Jilpāre mok ihjebe Jākobare gojei dilo.
\v 10 Ār Leāhr sāgarānibuo Jilpā Jākobattei ikkuo puo phudei dilo.
\v 11 Sebeden Leāh halah, <<Subhāggyo eschye!>> Senattei tār nāngān Gāt\f f \fr 30:11 \fk Gāt:\ft Hibru hadādi ienar artha <<subhāggyo.>>\f* thoi diye.
\v 12 Ār Leāh sāgarānibuo Jilpā Jākobattei di lambar puobuo phudei dilo.
\v 13 Sebeden Leāh halah, <<Mui habāllye, kāran gābuschye milyeune mareh habāllye habāk.>> Sebeden te tār nāngān Āsher\f f \fr 30:13 \fk Āsher:\ft Hibru hadādi ienar artha <<habāllye.>> \f* thoi diye.
\p
\v 14 Ār gam hābode samayat Reubene khedat jenei Mandrak gājar gulo pela, ār siun te tār mā Leāhre āni dilo. Sebeden Rāchele Leāhre halah, <<Doye gorihnei tar puobuoi āni diyede sittun mareh hoyekkuo Mandrak gulo denā.>>
\p
\v 15 Kintu Leāh tāreh halah, <<Tui mar nekkuo hāri loyos, sien hi cigon bepār nāhi? Āra mar puobuor Mandrak gulounuo hāri labe nāhi?>>
\p Ār Rāchele halah, <<Sālen tar puobuor Mandrak gulounar ājāi mar nekkuo eschye rēdot tar laghe ek bischonat theba.>>
\p
\v 16 Sebeden bellye mādān Jākobe khedattun ettegoi, Leāh tārloi deghā gorihnei halah, <<Tui hāmākkāi mar laghe thei pebe. Kāran mui mar puobuor Mandrak guloun dinēi tareh bhārā goschuong.>> Ār sēh rēttuot te Leāh laghe ek bischonat thela.
\p
\v 17 Ār Gojēne Leāhr hadhāgān shunnye, ār tār guro pedat ohnei, te Jākobare pās lambar puobuo phudei dilo.
\v 18 Sakkene Leāh halah, <<Mui mar nekkuore mar sāgarānibuo duong, ār Gojēne mareh sienar puroskār diye.>> Senattei tār nāngān Isākar\f f \fr 30:18 \fk Isākar: \ft Hibru hadādi ienar artha <<puroskār.>> \f* thoi dilo.
\v 19 Sēh paredi Leāhr āra guro pedat ohye, ār Jākobattei chai lambar puobuo phudei dilo.
\v 20 Sebeden Leāh halah, <<Gojēne mareh ekkān gunar jinischoi āsirbāt goschye; ikkunu mar nekkuo mareh sarmān goribo, kāran tāttei mui chobuo puo phudei duong.>> Sebeden tāreh Jebulun\f f \fr 30:20 \fk Jebulun:\ft Hibru hadādi ienar artha <<sarmān.>> \f* nāng thoi diye.
\v 21 Sēh paredi te ikkuo jhi phudeye, ār tār nāngān Dinā\f f \fr 30:21 \fk Dinā:\ft Hibru hadādi ienar artha <<bijer.>>\f* thoi diye.
\p
\v 22 Sebeden Gojēne Rāchelare ihdot tulilo, Gojēne tār hadhāgān shunnye ār tār garbha huli dilo.
\v 23 Ār te pedoli ohnei marat puo phudela, sebeden te halah, <<Gojēne mattun bannāmān nējēyegoi.>>
\v 24 Senattei te tār nāngān Josep\f f \fr 30:24 \fk Josep:\ft Hibru hadādi ienar artha <<Te bāreba.>>\f* thoi diye, ār te halah, <<Umora Probhu mareh āra puo duok.>>
\s1 Jākop ār Lābanar Cukti
\p
\v 25 Ār ejānnye ahla, jakkene Rāchele Josebare phudeye, Jākobe Lābanare halah, <<Tui mareh bidei de, mui mar nij jāgāt, ār mar dejat phiri jāng.
\v 26 Mui jigunattei tar idu gābur hāttuong, tui mar mokkun ār puoun gojei dinēi mareh jebāttei de. Kāran mui tārāhttei hedhokkye kām gorih duong, sien tui khabar pās.>>
\p
\v 27 Ār Lābane tāreh halah, <<Doye gorihnei, mui judi tar cogedi doye pēi thele, sālen thāk, kāran mui khabar pelung tar dārāi Umora Probhu mareh āsirbāt goschye.>>
\v 28 Sebeden Lābane āra halah, <<Tareh hadak dim, thik gorihnei mareh ha, ār mui tareh siun dim.>>
\p
\v 29 Sebeden Jākobe tāreh halah, <<Mui tattei hadak kām gorih duong ār mar sedon serestāt tar pojugun gam royon.
\v 30 Kāran mui na ette tar bānā hoyekkān sompotti ela, ār sieni bārinei ektāl ohye; mui eschuongge siottun dhori Umora Probhu tareh āsirbāt goschye. Ār ikkunu mar nijor gharattei sompotti hamale jurim?>>
\p
\v 31 Sebeden Lābane halah, <<Mui tareh hi dim?>>
\p Ār Jākobe halah, <<Tui mareh āra hana hischu na dinēi, judi mattei ekkān kām gorih duos, sālen mui tar bherāsāgalar pālluo corem ār cerestā gorih dim.
\v 32 Eschye mui tar bek bherāsāgalar pālun bērēi sēm. Ār mui bherāunattun bek sidire bhodorāun, phudo phudo dākbalāun, ār hāloschyeun bek bherā judo gorih thoi dim. Sebeden jētsāgalunar moddye bek sidire bhodorāun ār phudo phudo dākbalāun mui judo gorih thom, ār siun mar bedan ahbāk.
\v 33 Sebeden jakkene mar bedananuttei tui mar idu ebe, sakkene mar nitiāne pramān dibo. Tui mar bek pojugun bērēi sebe, ār sāgalunottun jiun sidire bhodorā nai, phudo phudo dākbalā nai, ār bherāunattun jiun hāloschye nai, tui mane gorihbe siun mui cur goschuong.>>
\p
\v 34 Ār Lābane halah, <<Sā, sieni tar hadhā dhage ohk!>>
\v 35 Sebeden te sedinnye pēl pēl dākbalā ār phudo phudo dākbalā bek pādhā sāgalun, sidire bhodorā ār phudo phudo dākbalā bek pādhi sāgalun, jiunor dhup dāk ela, ār bherāunattun bek hāloschye bherāsāgalun loinei tār puounare gojei dilo.
\s1 Jākobar Bherā Sāgalar Pālun Bārilāk
\p
\v 36 Sebeden tār ār Jākobar sere tin dinor padat durot gorih rāgelagoi, ār Jākobe Lābanar bāgi bherāsāgalar pālun cerestā gorilo.
\p
\v 37 Sebeden Jākobe tin bābottye gājar dhelā: phāschye udol gāc, bādām gāc, ār ārmon gājar jedā dhelā hābinei, siunor bāgalāni chulinei, gājchunar dhup hihrāni nigilela.
\v 38 Ār bherāsāgalar pālun jiot pānih khebāttei edāk, siot te bāgal sullye pēl pēl gājar dhelāun sēh bherāsāgalar pālunar mujungot pānih hānde phiongānat thoi de. Sedhokkye gorih, jakkene bherā pālune pānih khebāttei ejhan, sakkene siunor sah pedat ahn.
\v 39 Ēdhokkye gorihnei sēh dhelāunar hāi tārāhr jē shaun pedat ahn, siun pēl pēl dākbalā, sidire bhodorā, ār phudo phudo dākbalā gorih sah phudedāk.
\v 40 Sebeden Jākobe sēh bek bherā shaun judo gorih thada. Ār Lābanar bherāsāgalar pālun tār sidire bhodorā ār hāloschye bherāsāgalar pālunar mujunga mujungi gorih thoi de. Kintu te tār bherā shaun Lābanar bherāsāgalar pālunar samāre na thāi, tār bherāsāgalar pālun te judo gorih thada.
\p
\v 41 Ār sēh paredi jakkene bolibanda bherāsāgalun gābhin ahn, sakkene Jākobe pānih hānde phiongānar bhidire bherāsāgalar pālune deghan pārāh sēh dhelāun thoi dido.
\v 42 Kintu merā merā bherāsāgal pālunar mujungot siun thoi na de. Sien garānār kārane merā merā pojugun Lābanar ār bolibanda pojugun Jākobar ahdāk.
\v 43 Ēdhokkye gorihnei Jākobe huhp dhoni ahla, tār bherāsāgal pāl, cāgar, cāgarāni, ut, ār gādhā saisāgar ahlāk.
\c 31
\s1 Jākobe Lābanattun Dhēi Gela
\p
\v 1 Ār Jākobe Lābanar puoune ēi hadhāgān hadhe shunilo. Tārāh halāhk, <<Jākobe āmāhr bābar bek jinischāni hāri loye, ār āmāhr bābar dhanānittun tār ēi bek dhanāni hāmeye.>>
\v 2 Ār Jākobe Lābanar muon deginei bujhi pārilo, sien tāttei āga dhokkye gam nei ār.
\v 3 Sebeden Umora Probhu Jākobare halah, <<Tui tar purbopuruschunar dejat, tar hudummounar sidu phiri jāgoi, ār mui tar laghe thēm.>>
\p
\v 4 Sebeden Jākobe mānus pādenei mādat tār bherāsāgalar pālunar idu Rāchelare ār Leāhre dāgi ānilo.
\v 5 Ār te tārāhre halah, <<Mui tamāhr bāppuar muon deginei bujhi pāschuong, sien mattei āga dhokkye gam nei ār. Kintu mar bābar Gojēnnuo mar laghe āghe.
\v 6 Ār tumih khabar pa, mar gadā balān dinēi tamāhr bāppuar kām gorih duong.
\v 7 Tuo tamāhr bāppuoi mareh thogeye ār das pollā mar bedanun bodoli diye. Kintu Gojēne mareh hoti gorihbāttei tāreh sujuk na de.
\v 8 Te judi ejānnye gorih hoi, <Sidire bhodorā pojugun tar hāmar bedan ahbāk,> ār sakkene bek bherāsāgal pālune sidire bhodorā sah phudedāk. Ār te judi ejānnye gorih hoi, <Pēl pēl dākbalā pojugun bekkun tar hāmar bedan ahbāk,> ār sakkene bek bherāsāgal pālune pēl pēl dākbalā sah phudedāk.
\v 9 Ēdhokkye gorih Gojēne tamāhr bāppuottun bek poju dhanāni hāri lonei mareh diye.
\p
\v 10 <<Ār ejānnye ahla, bherāsāgal pālune gābhin ahbār samayat, mui sabanat shirebuo ālak gorihnei reni senei delung, ār sa, jē pādhāun pādhiunar ugure udodan, siun bekkun pēl pēl dākbalā, sidire bhodorā, ār phudo phudo dākbalā.
\v 11 Sebeden Gojēnar sarga duttuoi mareh sabanat hoye, <Oh Jākop.> Ār mui uttor duong, <Mui idu āghang.>
\v 12 Ār te halah, <Tui shirebuo ālak gorihnei reni sā, jē pādhāun pādhiunar ugure udodan, siun bekkun pēl pēl dākbalā, sidire bhodorā, ār phudo phudo dākbalā. Kāran Lābane tareh jieni garer, mui bekkāni dekkuong.
\v 13 Jē jāgānat tui cinno shilluore obhisek goschuos ār tui mar idu ekkān mānnye rāgeyoc, mui ohlungge sēh Beth-Elar Gojēnnuo. Ikkunu tui ut, ēi dejattun nigili jāgoi ār tar nijor hudummounar dejat phiri jāgoi.> >>
\p
\v 14 Sebeden Rāchel ār Leāh tāreh uttor dinēi halāhk, <<Āmāhr bābar gharattun āmāhttei hana bhāk bāh odhihār pebār ejha theba ni?
\v 15 Te āmāhre bideji na bhābe nāhi? Kāran te āmāhre bēschye, ār āmāhr tengāuno bekkun hēi diye.
\v 16 Gojēne āmāhr bāppuottun jē dhanāni hāri loye, sieni bekkāni āmāhr ār āmāhr puosābāunar. Senattei ikkunu Gojēne tareh jien hoye, tui sien gar.>>
\p
\v 17 Sebeden Jākobe udinei tār puounare ār mokkunare udar pidhit tulilo.
\v 18 Ār te tār bek pojugun ār te hāmenei peye bek dhanāni, jē pojugun te Pādān-Ārāmat peye, siun jhogei ninei te Kānān dejat tār bāp Isākar idu gela.
\v 19 Sēh samayat Lābane tār bherāsāgal pālunar hejchāni hābi dibāttei jēye, ār Rāchele tār bābar ghara muttiun cur gorih loye.
\v 20 Ār Jākobe te jebagoide bepāre hana khabar na dinēi, Syriā deschye Lābanare thogeye.
\v 21 Ēdhokkye gorih tār jieni ela, sieni bekkāni lonei dhēi gela. Te udinei Euphretis gāngān pār ohnei, Gileāt monnuo mokkye gela.
\s1 Lābane Jākobare Lorēla
\p
\v 22 Sēh paredi tin din pare, Jākobe dhēi jēyegoide khabarān Lābanare hoi dilāk.
\v 23 Sebeden tār bhēilakkunore laghe nejenei sāt din sang pijhē pijhē lorei gela, ār Gileāt monnuot tāreh lāgat pelagoi.
\v 24 Kintu Gojēne rēdot, sabanat Syriā deschye Lābanar idu āhjil ohnei halah, <<Habaddār, Jākobare gam ār bajang hischu hadhā na habe.>>
\v 25 Ār Lābane jakkene Jākobare lāgat peyegoi, sakkene Jākobe monnuot tār tāmbulān tānginei ela, ār Lābaneyo tār bhēilakkunnoi tārāhr tāmbulāni Gileāt monnuot tāngelāk.
\p
\v 26 Ār Lābane Jākobare halah, <<Tui hittei ēdhokkye gorihle? Ār mareh thogenei, hittei mar jhiun harga degenei nejānde dāji dhokkye gorih ānile?
\v 27 Hittei tui cur gorihnei mattun dhēi ejchuos, ār mareh na honei hittei tui cur gorih ele? Kāran tui mareh judi hadhe, sālen mui tareh khuji utchobe ār gide renge, ār juri ār binā bājenei bidei di pārilungun.
\v 28 Ār tui mar nādinunare ār jhiunare cumibāttei mareh na dilē. Ebār tui marloi murukko bebahār gorihle.
\v 29 Tareh hoti gorihbār mar hemodā āghe, kintu tar bābar Gojēnnuoi mareh gelle rēdot hoye, <Habaddār, Jākobare gam ār bajang hischu hadhā na habe.>
\v 30 Ār ikkunu tui tar bābar gharat jebāttei jadepode dhāp garar, ār hāmākkāi jebe, kintu hittei tui mar deba muttiun cur gorihle?>>
\p
\v 31 Sakkene Jākobe Lābanare uttor dinēi halah, <<Kāran mui doreiong, mui mane gorihnei hoyong, <Ādikkye tui bolā jure tar jhiun mattun hāri labe.>
\v 32 Tui jār idu tar deba muttiun pāhs, tui tāreh bājei na rāgēs. Āmāhr hudummounar sāmne, mar idu tar jinis hi āghe tui togei sā, ār sieni tui nejeschoi.>> Kāran Jākobe ājhale khabar na pāi, Rāchele siun cur gorih ānnye.
\p
\v 33 Ār Lābane Jākobar tāmbulānat, Leāh tāmbulānat ār tār dibye dāji tāmbulo bhidire somilo, kintu te siun togenei shup na pela. Sebeden te Leāh tāmbulānattun nigilinei Rāchelar tāmbulānat sommyegoi.
\v 34 Kintu Rāchele ghara muttiun lonei, udar pidhit cāmārā hollye bhidire lugei thoye, ār sēh ugure boschye. Ār Lābane bek tāmbulānit gamedāle togela, kintu siun shup na pela.
\v 35 Ār Rāchele tār bābare halah, <<Mar giroschuoi, tār mujungot na thiānggye senattei bejār na ohk, kāran ikkunu mar māj hābarar samay.>> Ār te gamedāle togei cela, kintu ghara sēh muttiun na pela.
\p
\v 36 Sebeden Jākobe rāk tulinei Lābanare gobilo, ār Jākobe uttor dinēi Lābanare halah, <<Mar duschān hi? Mui edak hi pāp gorihlunggye, senattei tui sedak rāk gorihnei mareh lorei lorei elede?
\v 37 Tui mar bek jinischāni gamedāle togeneuo, tamāhr ghara hana jinis ekkānuo pele ni? Mar ār tar ēi bhēiunar mujungot sien tha, tārāh duo dāgir bijer gottok!
\v 38 Ēi huri bajhar sang mui tar laghe elung; tar pādhi bherāunar ār pādhi sāgalunar garbhat shaun nasta na ahn, ār tar bherāsāgalar pālluottun ikkuo pādhā sāgalyo mui hēi na duong.
\v 39 Ār jhārbo pojuye hāmerenei ghabā ahnde bherāun mui tar idu na ānidung; sēh hotiāni mui bugidung. Ār dinot hi rēdot jiun cure ninei āhji jēdāk, siunor badale tui mattun loyos.
\v 40 Mar ēdhokkye dajhā ela, sakkene mui dibuschye garame ār rēdot ihno jāre thabā ohdung. Ār mar cogottun ghumān dhēi jedagoi.
\v 41 Ēdhokkye gorihnei mui tar gharat huri bajhar sang elung. Ār tar dibye jhi pebāttei coddyo bajhar ār bherāsāgalar pālunattei cha bajhar sang mui tar idu gābur hāttuong, kām gorih duong, ār sēh bhidire tui das pollā mar bedanun bodolei duos.
\v 42 Judi mar bāppuar Gojēnnuo, Ābrāhāmar Gojēnnuo ār jibēre Isāke doreda, sibye judi mar laghe na theda, sakkene tui hāmākkāi mareh sudho āhde pādei dilēn. Gojēne mar dukkān ār hādoni goschuonge kāmāni dekkye; senattei, gelle rēdot tareh dhamak diegi.>>
\s1 Jākop ār Lābanar Cuktiān
\p
\v 43 Sebeden Lābane Jākobare uttor dinēi halah, <<Ēi jhiun mar jhi, ār ēi puosābāunuo mar puosābā, ār ēi bherāsāgalar pālun mar bherāsāgalar pāl; tui jieni jieni deghar, sieni bekkāni mar. Kintu ikkunu mui mar jhiunattei ār tārāhttun ohyonde puosābāunare hi gorihm?
\v 44 Senattei ikkunu, tar ār mar moddye ekkān cukti ohk, ār sien tar ār mar moddye shākki ihjebe theba.>>
\p
\v 45 Sebeden Jākobe ikkuo shil lonei thama dhokkye gorih gārei dilo.
\v 46 Sebeden Jākobe tār bhēiunare halah, <<Shil thubogi.>> Ār tārāh shil āninei ek hur thubelāk, ār sēh silunar ugure tārāh hāhnā hehlāk.
\v 47 Lābane sienar nāngān Jegār-Sāhāduth\f f \fr 31:47 \fk Jegār-Sāhāduth: \ft Hibru hadādi ienar artha <<Shākki hur.>> \f* thoi diye. Kintu Jākobe sienar nāngān Gālet\f f \fr 31:47 \fk Gālet:\ft Hibru hadādi ienar artha <<Shākki hur.>>\f* thoi diye.
\v 48 Ār Lābane halah, <<Ēi shilor hurbuo tar ār mar moddye shākki ihjebe thok.>> Senattei tār nāngān Gālet,
\v 49 ār Mijpāyo\f f \fr 31:49 \fk Mijpā:\ft Hibru hadādi ienar artha <<cubidār tongi.>>\f* han, kāran te halah, <<Jakkene āmih phārak gorih thebang Umora Probhu tareh ār mareh cubi duok.
\v 50 Tui judi mar jhiunare hasta duos, ār judi tui mar jhiunare bāde āra judo mok las, onnyo mānus āmāhr laghe na theleyo, sā, Gojēne tar ār mar moddye shākki ahba!>>
\p
\v 51 Sebeden Lābane Jākobare halah, <<Ēi shilor hurbuo sā, ār ēi thammuo sā, tar ār mar moddye iun mui thoyong.
\v 52 Ēi shilor hurbuo ār ēi thammuo shākki ihjebe theba. Hāmākkāi tareh hoti gorihbāttei, ēi shil hurbuo pār ohnei mui tar idu na ēhm, ār tuoyo mareh hoti gorihbāttei ēi shil hurbuo ār thammuo pār ohnei mar idu na ebe.
\v 53 Ābrāhāmar Gojēn, Nāhorar Gojēn, ār tārāhr bāppuor Gojēnnuoi āmāhre bijer goribo.>> Ār Jākobe tār bāp Isāke jāre doreda, sibyer nānge sabat hehla.
\v 54 Sebeden Jākobe monnuot dāli utsarba gorilo, ār tār bhēiunare pidye khebāttei dāgilo. Ār tārāh hāhnā hānār paredi rēttuo monnuot hādelāk.
\v 55 Ār bennye pottye udinei, Lābane tār nādinunare ār tār jhiunare cuminei āsirbāt gorilo. Sebeden Lābane tār jāgāt phiri gela.
\c 32
\s1 Esāu Jākoppoi Deghā Gorihbāttei Ela
\p
\v 1 Sebeden Jākobe tār padhe gelagoi, ār Gojēnar duttune tārloi deghā gorihlāk.
\v 2 Jakkene Jākobe tārāhre degilo, te halah, <<Ien Gojēnar hemba.>> Ār Senattei te sēh jāgāgānar nāngān Mahānaim\f f \fr 32:2 \fk Mahānaim: \ft Hibru hadādi ienar artha <<dien hemba.>>\f* thoi dilo.
\p
\v 3 Sebeden Jākobe tār āgedhi Edam dejat Seir jāgāt, tār bar bhēibuo Esāu idu khabarbuo pādela.
\v 4 Te tārāhre ēi uhgumān dinēi halah, <<Mar probhu Esāure ēdhokkye gorih habāgoi, <Tar cāgoschye Jākobe ejānnye gorih hoye: <<Mui Lābanar samāre bojotti goschuong, ār ejha sang sidu āghang.
\v 5 Mar celā goru, gādhā, bherā pāl, cāgar ār cāgarāni āghan; ār mui probhuttun doye pebāttei, tareh khabar pādelung.>> > >>
\p
\v 6 Sebeden khabarbuoune Jākobar idu phiri ēnēi halāhk, <<Āmih tar bar bhēi Esāu idu jēyei, ār teyo 400 jan mānus lonei tarloi deghā ahbāttei ejher.>>
\v 7 Sakkene Jākobe shānggādik gorihnei dorela ār cintet porilo. Senattei te tār laghe āgandhe mānuschun bhāk gorilo, ār bherāsāgalar pāl, goru pāl ār uttun di bhāge bhāk gorilo.
\v 8 Ār te halah, <<Judi Esāu ēnēi ek dal ākraman gare, sālen onnyo dalluo rokkye ahba.>>
\p
\v 9 Sebeden Jākobe halah, <<Oh mar bāp Ābrāhāmar Gojēn, mar bāp Isākar Gojēn, tui Umora Probhu, je mareh hoye, <Tar dejat, tar hudummounar idu tui phiri jāgoi, ār mui tareh bhālet gorihm.>
\v 10 Tui tar ēi cāgoschyebuore jē doyeni dēghēios ār jē sottyo bebahār goschuos, mui sieni pebār joggyo nai. Kāran mui mar ludikkoloi Jardān Gāngān pār ohyong ār ikkunu mar di dal ahlāk.
\v 11 Doye gorihnei mar bar bhēibuo Esāu āhdattun mareh rokkye gar; kāran mui tāreh darāng, ādikkye te ēnēi mareh ār puoun samat māunare morei phelebogi.
\v 12 Kāran tui hoyos, <Mui tareh hāmākkāi bhālet gorihm, ār sāgara pārar goni na phureye horoliāni dhokkye tar bangsaun bārei dim.> >>
\p
\v 13 Sebeden Jākobe sēh jāgānat rēttuo hādela ār tār āhdat jā ela, siottun hiju lonei tār bar bhēi Esāure bhet dibāttei jukkolei thala.
\v 14 Te 200 pādhi sāgal ār huribuo pādhā sāgal, 200 pādhi bherā ār huribuo pādhā bherā,
\v 15 shaun samat dut duonde 30 sarmā ut, 40 mādām goru ār doschuo balat goru, huribuo pāri gādhā ār doschuo gādhā sha nejela.
\v 16 Sebeden te siun tār potti cāgoschyer āhdat pāl pāl gorih bhāk gorihnei nejā bājei dilo, ār tār cāgoschyeunare halah, <<Tumih mattun ākke ākke jagoi, ār moddye moddye phāk rāgenei, ek pāl onnyo pālattun phārak phārak gorih neja.>>
\v 17 Ār te bega ākkal cāgoschyebuore uhgum dinēi halah, <<Ār jakkene mar bar bhēibuo Esāure judi lāgat pa, te judi pujhor gare, <Tumih hār mānus, ār hudu jebā? Ār tamāhr sāmne āgedhe sieni hār?>
\v 18 Sakkene tui habe, <Iun bekkun tar cāgoschye Jākobar. Iun mar probhu Esāure bhet dibāttei pādeye, ār sa, teyo āmāhr pijhēdi ejher.> >>
\v 19 Paredi te ēdhokkye gorih di lambar, ār tin lambar potti pālar pijhēdi ettande cāgoschyeunare uhgum dinēi halah, <<Esāuloi deghā ahle ēi hadhāni tumih ēdhokkye gorih hoyo.
\v 20 Tumih habhā, <Sāh, tar cāgoschye Jākobeyo āmāhr pijhēdi ejher.> >> Kāran te hoye, <<Mui ākke bhettāni pādenei tār rākkān jurei dim, ār sēh paredi mui tārloi deghā gorihm, ahle te mareh gojhiyo loi pāre.>>
\v 21 Senattei bhet dibode jinischāni tār ākkedi lumilogoi, kintu te gāi gāi sēh rēttuo hembat thela.
\s1 Gojēnnoi Bodābodi
\p
\v 22 Ār te sēh rēdot udinei tār dibye mok, dibye sāgarāni, ār tār egārajan puo tār laghe ninei Jābbok gāngānar ghāttān pār ohye.
\v 23 Te tārāhre pār gorih di phurenei, tār bek jinischāni gāngānar uhule pādei dilo.
\v 24 Sebeden Jākobe siot gāi gāi thela; ār ekjan mānjye jābat bennye pahr na ahy sang tārloi bodābodi cela.
\v 25 Ebār jakkene Jākobar laghe na jiner bili khabar pela, te Jākobar pālu āhrbuot dhoschye; ār Jākobar pālu āhrbuo bodābodi sāde ojhorēi diye.
\v 26 Ār te halah, <<Mareh iri de jānggoi, kāran pahr ohye.>> Kintu Jākobe halah, <<Jābat tui mareh āsirbāt na duos, mui tareh jebāttei na dim!>>
\p
\v 27 Sebeden te tāreh halah, <<Tar nāngān hi?>>
\p Ār te uttor dilo, <<Jākop.>>
\p
\v 28 Ār te halah, <<Tareh Jākop nānge na dāgodok ār, kintu Isrāel nānge dāgibāk. Kāran tui Gojēn ār mānuschuoi juddho gorihnei jittos.>>
\p
\v 29 Sebeden Jākobe pujhor gorihnei halah, <<Doye gorihnei tar nāngān hi, mareh ha.>>
\p Ār te halah, <<Hittei tui mar nāngān pujhor gorihle?>> Ār te siot Jākobare āsirbāt gorilo.
\p
\v 30 Sebeden Jākobe sēh jāgāgānar nāngān Pēniel\f f \fr 32:30 \fk Pēniel: \ft Hibru hadādi ienar artha <<Gojēnar mu.>> \f* thoi dilo. Ār te halah, <<Mui mar Gojēnnuore mujungo mujungi gorih dekkuong, ār mar jibanān rokkye ohye.>>
\v 31 Thik jakkene te Pēnuelān phelei jār, sakkene belān uttye. Ār te pājhā bengā gorihnei lengei lengei āhdi gela.
\v 32 Senattei Isrāelar puosābāune ejha sang jorāttun uhjuschye dābānā rakkun na hān, kāran te Jākobar pālu āhrbuo dhorinei, tār dābānāgān bijidei diye.
\c 33
\s1 Esāu ār Jākobar lāgat Pābi
\p
\v 1 Sebeden Jākobe shirebuo ālak gorihnei reni cela, ār te degilode, Esāu tār 400 jan mānuschuoi ejher. Sebeden te tār puoun bhāk gorihnei Leāh, Rāchel, ār tār di jan sāgarānir āhdat gojei dilo.
\v 2 Ār te tār sāgarāniun ār tār puoun bega ākkal dilo. Sēh paredi Leāhloi tār puoun pādela, ār bega jere Rāchelloi Josebe gelāk.
\v 3 Sebeden Jākobe bekkunattun ākmolim ahla ār mādhā nigurinei, sāt pollā mādit habāl bājenei tār bar bhēi Esāur idu lumilogoi.
\p
\v 4 Kintu Esāu Jākoppoi deghā ahbāttei dhābā ēnēi tāreh ājā gorilogi, ār tār gattanābuot ājā gorih dhorinei cumilo, ār duojane hānilāk.
\v 5 Ār Esāu shirebuo ālak gorihnei reni senei milye ār guro degilo. Sebeden te pujhor gorihnei halah, <<Tar laghe ēi mānuschun hannā?>>
\p Sebeden Jākobe uttor dilo, <<Ēi puosābāun ahlākke Gojēne tar cāgoschyebuore doye gorihnei diyede siun.>>
\v 6 Sebeden sāgarāniune ār tārāhr puosābāune hāi ēnēi sālām gorihlāk.
\v 7 Sēh paredi Leāhyo tār puosābāunnoi hāi ēnēi, ār tār sāmne mādhā nigurinei sālām goschuon, sēh paredi Josep ār Rāchel Esāu hāi ēnēi, tārāhyo sālām gorihlāk.
\p
\v 8 Sebeden Esāu halah, <<Mar sāmne degangatte ēi bek jinischāni hittei nāhi?>>
\p Ār Jākobe halah, <<Ieni ahlade mar probhur cogedi doye pebāttei.>>
\p
\v 9 Kintu Esāu halah, <<Oh guro bhēi, mar sāgar āghe; tar jieni āghe, sieni tattei rāghā.>>
\p
\v 10 Ār Jākobe halah, <<Sien nai, doye gorihnei, mui judi tattun doyeān pēi thele, sālen mar āhdattun bhettāni gojhi labe. Kāran mui Gojēnar muon reni cāngge dhokkye gorih tar muon reni celung. Ār tuio mar ugure khuji ahle.
\v 11 Doye gorihnei, mui āni duongge bhettāni gojhi la, kāran Gojēne mareh doye goschye, ār mar jodāsta āghe.>> Sebeden ēdhokkye gorih Jākobe tāreh shānggādik hojoli gorilo ār Esāu sieni gojhi loye.
\p
\v 12 Sebeden Esāu halah, <<Āi āmih jeioi; ār mui tar ākke ākke jēm.>>
\v 13 Kintu Jākobe tāreh halah, <<Mar probhu tui khabar pās, ēi guroun durbal ār dut hābeye bherāsāgalar pāl ār goru pāl mar laghe āghan. Judi mānuschune ekdine jhādi gorih jhogei nile, bek poju pālluo moribāk.
\v 14 Doye gorihnei, mar probhu tār cāgoschyebuor āge āge jok. Mui mar pojugunnoi lāreh gorih ēhm, ār jābat mui Seir monnuot mar Probhu idu na lungonggoi, mui mar pojugune ār puosābāune sojjyo gorih pāran pārāh lāreh gorih ēhm.>>
\p
\v 15 Ār Esāu halah, <<Mar laghe eschuonde siottun hoyek jan mui tar laghe phelei jāng.>>
\p Kintu Jākobe halah, <<Sienar hi darkār lāgette? Mar probhuttun bānā doyeān pele ahba.>>
\v 16 Sebeden Esāu sēh dinnye tār padhedi Seir monnuot gela.
\v 17 Kintu Jākobe Sukkoth hande jāgānat gela, ār sidu te thebāttei ekkān ghar tullye. Ār tār pojugun thebāttei hoyekkān pēk bājhā bānei diye. Senattei sēh jāgāgānar nāngān Sukkoth\f f \fr 33:17 \fk Sukkoth: \ft Hibru hadādi ienar artha <<Pēk bājhā.>>\f* thoi diye.
\s1 Jākobe Kānān Dejat Ela
\p
\v 18 Paredi Jākobe gamedāle Pādān-Ārāmattun jenei, Kānān dejat, Shekem sahrat lunggyegoi. Ār sahrar mujungedi te tār tāmbulān tāngeye.
\v 19 Ār jiot tār tāmbulān tāngeye, siottun paredi ek hattā jāgā hini loye. Te sēh jāgāgān 100 rubo tengā\f f \fr 33:19 \fk tengā:\ft Hibrugunar tengāun Kisitāh hon, jiun sakkene tārāh bebahār gattāk.\f* dinēi, Shekemar bāppuo, Hāmar bangsaunottun hinnye.
\v 20 Sebeden te sidu ekkān dālighar bānēye, ār sēh jāgānar nāngān El Elohe Isrāel\f f \fr 33:20 \fk El Elohe Isrāel: \ft Hibru hadādi ienar artha <<Gojēn, Isrāelar Gojēn.>>\f* nāng thoi diye.
\c 34
\s1 Dinār Godonāgān
\p
\v 1 Ār Dinā ahlade Leāhr jhi, jibēre te Jākobattei phudei diye. Dinā sēh dejar milyeunnoi deghā ahbāttei bāre gela.
\v 2 Ār jakkene Hip bangsar Hāmarar puo Shekeme tāreh degilo. Shekeme ahlade sēh dejar rājār puobuo. Te Dināre bolājore dhori ninei, tar laghe thela ār tāreh bajang gorilo.
\v 3 Jākobar jhibuo Dināre deginei tār manānat lāng pire bājela. Ār te gāburire hos pela ār tārloi mide mide hadhā halah.
\v 4 Sebeden Shekeme tār bāp Hāmarare halah, <<Tui ēi gāburire mattei bo ānidegoi.>>
\p
\v 5 Ār Jākobe tār jhibuo Dināre Shekeme bajang bebahār goschyede sien shunilo. Sakkene tār puoun mādat poju pālunnoi elāk; senattei Jākobe tār puoun na lungondi sang juro gorih roye.
\v 6 Sebeden Shekemar bāppuo Hāmare Jākoppoi hadhābāttā habāttei jēye.
\v 7 Ār Jākobar puoune sēh khabarān penei mādhattun eschuon. Tārāhr shānggādik manat duk lāginei rāk uttye, kāran Jākobar jhibuoloi bolājore thenei, Shekeme Isrāeliunar ugure murukko ār lāj gare pārāh, ār na garede kām goschye.
\v 8 Kintu Hāmare tārāhlloi huobolā gattande lakke halah, <<Mar puobuo Shekemar manānat tamāhr jhibuottei lāng pire bājheye. Te tār mok ohy pāre pārāh, doye gorih tāreh duo.
\v 9 Ār āmāhlloi bo diedi gara; tamāhr jhiun āmāhre duo, ār tumihyo āmāhr jhiun bo neja.
\v 10 Sedhokkye ahle tumih āmāhr laghe bojotti gorih pāribā, ār ēi deschān tamāhr mujungot hulo āghe. Tumih idu bojotti gorihnei bebsā gara, ār idu tomāhttei dhan sompotti odhihār gara.>>
\p
\v 11 Sebeden Shekeme Dinār bāppuore ār bhēiunare halah, <<Mui tamāhr cogedi judi doye pēi thāng, tumih mattun jien māgha, sien mui tamāhre dim.
\v 12 Tumih dābāh ār boksit ihjebe jedak bes māghibā māgha, tamāhr hadhā dhage mui tamāhre sieni dim; kintu tamāhr gāburire mattei bo duo.>>
\p
\v 13 Kintu Jākobar puoune Shekemare ār tār bāppuo Hāmarare thogenei, uttor dinēi halāhk, kāran Shekeme tārāhr bhon Dināre bajang bebahār goschye.
\v 14 Ār tārāh tārāhre āra halāhk, <<Āmih ēdhokkye kām gorih na pāri, cunducām āhāppye mānjottei āmāhr bhonnuore bo di na pāribang, kāran sien āmāhttei mān hāni ahba.
\v 15 Kintu ien judi gara, āmih tamāhr hadhānit rāji ahbang: āmāh dhokkye judi tumih bek marattune cunducām hāba,
\v 16 sakkene āmih āmāhr jhiun tomāhre dibang, ār tamāhr jhiunuo āmih labang. Ār āmih tamāhr laghe bojotti gorihnei ek jāt ahbang.
\v 17 Kintu tumih judi āmāhr hadhā na shuninei cunducām na hābile, sālen āmih āmāhr jhibuore lonei phiri jebanggoi.>>
\p
\v 18 Ār tārāhr hadhāgāni shuninei Hāmare ār tār puo Shekeme khuji ahlāk.
\v 19 Sebeden gābuschyebuoi sēh kāmāni gatte dēri na gare, kāran te Jākobar jhibuore bhāri gam peye. Te tār bābar huledi bekkunattun sarmānio mānus ela.
\p
\v 20 Sēh paredi Hāmar ār tār puo Shekeme tārāhr sahrar ghire duorānat ēnēi, tārāhr sahrat āgandhe mānuschunnoi hadhā halāhk.
\v 21 Tārāh halāhk, <<Ēi mānuschun āmāhr laghe shānti gorih āghan. Senattei tārāh ēi dejat thādok, ār idu bebsā gottok. Ār sa, ājhale ēi jāgāgān tārāhttei jodāsta ojhār. Ejha, āmih tārāhr jhiun bo āni ār tārāhyo āmāhr jhiun bo nejādok.
\v 22 Kintu tārāhr bānā ēi kāmān judi āmih gorih pāride ahy, tārāh āmāhlloi samāre bojotti goribhāk, ār ek jāt ahbāttei rāji āghan. Sēh kāmān ahlade tārāhr dhokkye gorih, āmāhr moddye bek marattune cunducām hābi pebāk.
\v 23 Ār tārāhr pojupālun, sompottiāni ār bek pojugun āmāhr na ahbāk nāhi? Āmih judi tārāhr hadhānit rāji ahle, tārāh āmāhr laghe bojotti goribhāk.>>
\s1 Shekemat Bek Marattun Morēi Phelānā
\p
\v 24 Sakkene sahrar ghire duorānadi jē bek mānuschun bāre jeion, siune bekkune Hāmarar ār tār puo Shekemar hadhāni hānda gorihlāk. Ār bek marattune, jiune sahrānar gettuodi bāredi jeion, siune bekkune cunducām hābilāk.
\p
\v 25 Ār tin dinor mādhāt ejānnye ahla, jakkene tārāh bes gorih pire peion, Jākobar di jan puo, Dinār bhēi Simeon ār Lebhi tārāhr dhāmāgāni nejenei, sāhas gorihnei sahrat somelākkoi ār bek marattun hābi phelelāk.
\v 26 Ār tārāh Hāmarare ār tār puobuo Shekemare dhāmāloi hābinei morei phelluon, ār Dināre Shekemar gharattun nejenei, nigili gelāk.
\v 27 Sebeden Jākobar puoune hābi phelluonde mānuschuno idu jenei gadā sahrān ludi lalāk. Kāran tārāh tārāhr guro bhonnuore bajang kām goschuon.
\v 28 Tārāh tārāhr bherāsāgalun, gorugun, gādhāun, ār sahrat ār khedat jieni ela, bek jinischāni ludi nejeionnoi.
\v 29 Tārāh tārāhr bek dhan sompottiāni hāri loyon. Ār tārāhr cigon guroun, mokkun dāji bānebāttei bondi gorih nejeion. Sebeden tārāhr gharat jieni ela, sieni bekkāni ludi nejeion.
\p
\v 30 Sebeden Jākobe Simeon ār Lebhire halah, <<Tumih ēi dejar Kānān ār Pērij mānuschuno idu tārāh mareh ghin gare pārāh kām gorihnei bipadat phelelā. Mar mānus ham, tārāh mar biruddye ekjadhā ohnei mareh morei phelebāk. Ār mui gadā ghorbobuo samat dhangsa ohm.>>
\p
\v 31 Kintu tārāh halāhk, <<Āmāhr bhonnuore te bēschye milye dhokkye bebahār goribo nāhi?>>
\c 35
\s1 Jākobe Bethelat Phirilo
\p
\v 1 Sebeden Gojēne Jākobare halah, <<Tui ut, Beth-Elat jenei sidu bojotti garloi, ār tar bar bhēi Esāuttun dhēi jatte lakke tareh jē Gojēnnuo tarloi deghā ohye, sibyer udije sēh jāgānat ekkān dālighar bānāgoi.>>
\p
\v 2 Sebeden Jākobe tār ghorbounare ār tār laghe elākke bekkunare halah, <<Tamāhr laghe bejāttunar jē deba muttiun āghan, siunore durot phelei duogoi. Tumih nijore suddho-sāngga gara ār tamāhr hābar-suborāni badala.
\v 3 Ār udo, āmih Beth-Elat jēi. Ār jē Gojēne bipadar samayat mar hojoliān shunnye, ār mar jātrā padat laghe ela, sibyer udije mui sidu ekkān dālighar bānem.>>
\v 4 Sebeden tārāhr āhdat elākke bejāttunar bek deba muttiun ār tārāhr hānat elade bek hānbājhāni tārāh Jākobare dilāk. Ār Jākobe sieni bekkāni Shekemar hāi Elon gājat tale lugei thoye.
\p
\v 5 Sēh paredi tārāh siottun gelākkoi. Ār sakkene Gojēnar darān tārāhr cero hittyedi elade sahrānit lumilogi. Senattei tārāh Jākobar puounare lorei na nejān.
\v 6 Sebeden Jākobe Kānān dejat Luj sahrat, sien Beth-El han, tār laghe elākke mānuschunnoi lungilogoi.
\v 7 Ār Jākobe sidu ekkān dālighar bānēye. Te sēh jāgāgānar nāngān El-Beth-El\f f \fr 35:7 \fk El-Beth-El: \ft Hibru hadādi ienar artha <<Bethelar Gojēn.>>\f* thoi dilo, kāran te jakkene tār bhēibuo dare dhēi jār, Gojēne sēh jāgānat tārloi deghā ohye.
\p
\v 8 Ār Rebekār sebonā gorihyebuo Deborā mori gela ār tāreh Beth-Elat Elon gājar tale gāreilāk. Sebeden sieno nāngān Āllon-Bākuth\f f \fr 35:8 \fk Āllon-Bākuth: \ft Hibru hadādi ienar artha <<Hānnye Elon gāc.>> \f* han.
\p
\v 9 Sebeden Pādān-Ārāmattun Jākobe phiri ejānār paredi Gojēne tāreh āra ek bār deghā dinēi tāreh āsirbāt gorilo.
\v 10 Ār Gojēne tāreh halah, <<Tar nāngān Jākop; mānjye tareh hanadin Jākop nānge na dāgibāk ār, kintu tar nāngān Isrāel\f f \fr 35:10 \fk Isrāel:\ft Jākobar āra ekkān nāngar artha ahlade <<Gojēne jittye.>> \f* ahba.>> Senattei tār nāngān Isrāel bojilo.
\v 11 Gojēne tāreh āra halah:, <<Mui ohlungge Begattun Dāngar boli Gojēnnuo. Tui bangsa bārinei saisāgar ohy jā; tattun ikkuo jāt ār bhālok jādar samāj udibāk. Ār tar bangsattun saisāgar rājā udibāk.
\v 12 Ār mui jē deschān Ābrāhāmare ār Isākare duong, sēh deschān mui tareh ār tar paredi ebākke bangsaunare dim.>>
\v 13 Sebeden Gojēne Jākoppoi hadhā hoi phurenei siottun uguredi udilogoi.
\p
\v 14 Ār Jākobe jē jāgānat Gojēne tārloi hadhā hoye, sēh jāgānat ikkuo tham gārela, sibye ahlade shilor tham. Sebeden te siot pānio utsarba dhāli dilo, ār sēh ugure tel dhāli dilo.
\v 15 Ār Jākobe je jāgānat Gojēne tārloi hadhā hoye, sēh jāgānar nāngān Beth-El\f f \fr 35:15 \fk Beth-El:\ft Hibru hadādi ienar artha <<Gojēnar ghar.>>\f* thoi dilo.
\s1 Rāchelar Maran
\p
\v 16 Sēh paredi tārāh Beth-Elattun gelākkoi. Ār jakkene Ephrāth ādāmar hāihure lungibār ohyon, Rāchelar puo ahbār pet pire uttye, ār tār bhāri pet pire sul uttye.
\v 17 Ebār ejānnye ahla, jakkene tār puo ahbār shānggādik pet pire udilo, sakkene ojhābuoi tāreh halah, <<Tui na dorēs; ebārbuotuo tui ikkuo marat puo phudebe.>>
\v 18 Sēh paredi Rāchele mori gela, ejānnye ahla, Rāchelar parānān nigili jātte lakkene, te tār oyede puobuor nāngān Ben-Oni\f f \fr 35:18 \fk Ben-Oni:\ft Hibru hadādi ienar artha <<mar dugor puo.>>\f* thoi dilo; kintu tār bāppuoi tāreh Benjāmin\f f \fr 35:18 \fk Benjāmin:\ft Hibru hadādi ienar artha <<den āhdar puo.>>\f* nāng thoi dilo.
\p
\v 19 Sebeden Rāchele mori gela, ār Ephrāth ādāmar padar pājārāt tāreh gārelāk, sien ahlade Bethlehem.
\v 20 Ār Jākobe tār sobāsālānat ikkuo tham gārei dilo, sēh thammuo eschye sang Rāchelar sobāsālat āghe.
\v 21 Sebeden Isrāele siottun gelagoi ār Migdol-Ederar tongibuor āgedhi tār tāmbulān tāngela.
\s1 Jākobar Bārabuo Puo
\p
\v 22 Ār ien ahla, sēh deschānat jakkene Isrāele bojotti garer, Reubene tār bābar lāng Bilhā laghe thela ār Isrāele sien shunnye. Sakkene Jākobar bārabuo puo elāk.
\p
\v 23 Leāhr puoun ahlākke: Jākobar polim puobuo Reuben, ār Simeon, Lebhi, Judā, Isākar, ār Jebulun.
\v 24 Rāchelar puoun ahlākke: Josep ār Benjāmin.
\v 25 Rāchelar sāgarāni Bilhār puoun ahlākke: Dān ār Naphtāli.
\v 26 Leāhr sāgarāni Jilpār puoun ahlākke: Gāt ār Āsher. Iun ahlākke Jākobar puoun, jiun Pādān-Ārāmat jarma ohyon.
\s1 Isākar Maran
\p
\v 27 Sebeden Jākobe tār bāp Isāke āgedhe sidu Māmre bāh Kirjāth-Arbā sahrat ela. Sien ahlade Hebron sahrān. Ār sēh jāgānat Ābrāhāme ār Isāke bojotti gorihdāk.
\v 28 Isāke 180 bajhar bāschye.
\v 29 Sebeden Isāke poripunno bayoc ār buro ohnei, tār sej nijeschān phelenei mori gela. Ār tāreh tār mānuschunor laghe thubo ahla. Ār tār puo Esāuloi Jākobe tāreh gārelāk.
\c 36
\s1 Esāur Bangsaun
\p
\v 1 Iun ahlākke Esāur bangsaun, jāre Edam nāngeyo dāgan.
\v 2 Esāu Kānān jādattun dibye mok loye. Het bangsar Elonar jhi Ādāre, ār Hip bangsar Jibēonar nādin, Ānāhr jhi Aholibāmāre loye.
\v 3 Ār Ismāelar jhi, Nebāiothar bhon Bāsemāthare loye.
\v 4 Ār Ādā Esāuttei Eliphājare phudeye; ār Bāsemāthe Reuelare phudeye.
\v 5 Ār Aholibāmā Jeus, Jalam, ār Korāre phudeye. Iun ahlākke Esāur puosābāun, jiunore tāttei Kānān dejat phudeye.
\p
\v 6 Sebeden Esāu tār mokkun, puo-jhiun ār tār gharat elākke bek mānuschun tār laghe nejela. Te tār pojupālun, tār bek pojugun, ār Kānān dejat hāmeye bek dhan sompottiāni lonei gelagoi. Te tār bhēi Jākobar sāmnettun ekkān dejat gelagoi.
\v 7 Kāran tārāhr duojanattun dhan sompotti sāgar ela hinattei, ekkān jāgāt thei na pāran, ār tārāhr saisāgar poju elāk hinattei tārāh garbā ihjebe āgandhe deschānat ek laghe thei na pārilāk.
\v 8 Sebeden Esāu Seir monnuot bojotti gorilo. Esāu ahlade Edam.\f f \fr 36:8 \fk Edam:\ft Hibru hadādi ienar artha <<rāngā.>> \f*
\p
\v 9 Iun ahlākke Seir monnuot elākke Edamiounar purbopuruschun, Esāur bangsaun.
\v 10 Esāur puounar nāngāni ahlade: Esāur mokkuo Ādār puo Eliphāj, ār Esāur mok Bāsemāthar puo Reuel.
\v 11 Ār Eliphājar puoun ahlākke: Temān, Omār, Jepho, Gatam, ār Kenaj.
\p
\v 12 Ār Esāur puo Eliphājar Timnā nānge ikkuo lāng ela. Ār te Eliphājattei Āmālekare phudei diye. Iun ahlākke Esāur mok Ādār puoun.
\p
\v 13 Iun ahlākke Reuelar puoun: Nāhat, Jerāh, Shāmmā, ār Mijāh. Iun ahlākke Esāur mokkuo Bāsemāthar puoun.
\v 14 Iun ahlākke Esāur mokkuo Aholibāmār puoun. Te ahlade Ānāhr jhi, Jibēonar nādin. Ār Aholibāme Esāuttei Jeus, Jalam, ār Korāre phudeye.
\s1 Edamar Dalanetāun
\p
\v 15 Iun ahlākke Esāur puounar dalanetāun. Esāur polim puo Eliphājar bangsaun: dalanetā Temān, dalanetā Omār, dalanetā Jepho, dalanetā Kenaj,
\v 16 dalanetā Korā, dalanetā Gatam, ār dalanetā Āmālek. Iun ahlākke Edam dejat elākke Eliphāj bangsar dalanetāun. Tārāh ahlākke Ādār puoun.
\p
\v 17 Iun ahlākke Esāur puo Reuelar puoun: dalanetā Nāhat, dalanetā Jerāh, dalanetā Shāmmā, ār dalanetā Mijāh. Iun ahlākke Edam dejat elākke Reuelar bangsar dalanetāun. Iun ahlākke Esāur mokkuo Bāsemāthar puoun.
\p
\v 18 Ār iun ahlākke Esāur mok Aholibāmār puoun: dalanetā Jeus, dalanetā Jalam, ār dalanetā Korā. Ēi dalanetāun ahlākke Ānāhr jhi, Esāur mokkuo Aholibāmār puoun.
\v 19 Iun ahlākke Esāur puoun, jāre Edam nānge dāgan, ār iun ahlākke tārāhr dalanetāun.
\s1 Seirar puoun
\p
\v 20 Iun ahlākke sēh dejat bojotti goschye, Har bangsar Seirar puoun: Lotān, Shobal, Jibēon, Ānāh,
\v 21 Dishon, Ejher, ār Dishān. Seirar ēi puoun ahlākke Edam dejat āgandhe, Har bangsar dalanetāun.
\p
\v 22 Ār Lotānar puoun ahlākke Hori ār Hemām. Timnā ahlade Lotānar bhon.
\p
\v 23 Iun ahlākke Shobalar puoun: Ālbān, Mānāhat, Ebal, Shepho, ār Onām.
\p
\v 24 Iun ahlākke Jibēonar puoun: Ajā ār Ānāh. Ār ēi Ānāh ahlade, tār bāp Jibēonar gādhābuo carātte lakkene pādārat pānih nāk shup peyede sēh mānuschuo.
\v 25 Iun ahlākke Ānāhr puosābāun: Dishon ār Ānāhr jhibuo Aholibāmā.
\p
\v 26 Iun ahlākke Dishonar puoun: Hemdan, Eshbān, Ithran, ār Keran.
\v 27 Iun ahlākke Ejerar puoun: Bilhan, Jābhān, ār Ākan.
\v 28 Iun ahlākke Dishonar puoun: Uj ār Āran.
\p
\v 29 Iun ahlākke Har bangsar dalanetāun: dalanetā Lotān, dalanetā Shobal, dalanetā Jibēon, dalanetā Ānāh,
\v 30 dalanetā Dishon, dalanetā Ejher, ār dalanetā Dishān. Iun ahlākke Seir dejat bojotti gorih elākke Har bangsar dalanetāun.
\s1 Edamar Rājāun
\p
\v 31 Isrāelar puosābāunar ugure hana rājā sāsan goribār āgedhi, ēi rājāune Edam dejat sāsan goschuon.
\v 32 Sēh samayat Beorar puo Belā Edam dejat sāsan goschye, ār tār sahrānar nāngān elade Dinhābā.
\v 33 Ār jakkene Belā mori jēye, Bojrāh hullye Jerāh puobuo Jobābe tār ājāi sāsan goschye.
\v 34 Ār Jobābe jakkene mori jēye, Temān deschye Husāme tār ājāi sāsan goschye.
\v 35 Ār jakkene Husāme moschye, Bedādar puo jē Hādade Moābar mādat Midianare juddhot ohdei diye, te tār ājāi sāsan goschye. Ār tār sahrar nāngān elade Ābith.
\v 36 Ār jakkene Hādade moschye, Māsrekār hullye Sāmlā tār ājāi sāsan goschye.
\v 37 Ār jakkene Sāmlā moschye, Euphretis gāngar hāi, Rehobot sahrar mānus Saule tār ājāi sāsan goschye.
\v 38 Ār jakkne Saule moschye, Ākbarar puo Bāhl-Hānāne tār ājāi sāsan goschye.
\v 39 Ār jakkene Ākbarar puo Bāhl-Hānāne moschye, tār ājāi Hadare sāsan goschye. Ār tār sahrānar nāngān ahlade Pāu. Tār mokkuor nāngān elade Mehetābel. Ār Mehetābele ahlade Mātredar jhi, Mejāhābar nādin.
\s1 Esāur Dalanetāun
\p
\v 40 Ār tārāhr gutti, jāgā ār nāng onusāre iun ahlākke Esāu bangsaunar dalanetāun. Tārāhr nāngāni ahlade: dalanetā Timnā, dalanetā Ālbā, dalanetā Jethet,
\v 41 dalanetā Aholibāmā, dalanetā Elāh, dalanetā Pinon,
\v 42 dalanetā Kenaj, dalanetā Temān, dalanetā Mibjār,
\v 43 dalanetā Māgdiel, ār dalanetā Irām. Iun ahlākke tārāh āgandhe odhihāri jāgānit, tārāh bojotti gorih elākke jāgāni onusāre Edamar dalanetāun. Esāu ahlade Edam mānuschunor purbopuruschuo.
\c 37
\s1 Josebar Sabanāni
\p
\v 1 Sakkene Jākobe tār bābe jiot porbhāschye ihjebe ela, sēh Kānān dejat bojotti gorilo.
\v 2 Ien ahlade Jākobar bangsa bijogar hadhā. Josebe sattara bajhar bayojat, tār bar bhēiunar laghe pojupāl careda. Ār te hāroschye aktat tār bābar mok Bilhā ār Jilpār puounar laghe theda. Sakkene Josebe tārāhr bajang bebahārar habarāni tār bāppuo Jākobare hoi dido.
\p
\v 3 Sēh samayat Isrāele tār bek puounattun Josebare bes hos peda, kāran te ahlade tār buro hālat peye puo. Sene te tāttei nānān rangar ikku dol lāmbā silum bānei diye.
\v 4 Kintu jakkene tār bar bhēiune tār bābe tār bek puounattun Josebare bes hospāide sien degilāk, tārāh Josebare bis degilāk, ār tārloi game hadhā na hadāk.
\p
\v 5 Sebeden Josebe ekkān saban digilo, ār te sien tār bar bhēiunare hoi shunela. Ār tār bhēiune siebes tāreh bis degilāk.
\v 6 Te tārāhre halah, <<Mui ekkān saban dekkuong, doye gorihnei mar sabanān shuno
\v 7 Bhuiat āmih bijidānā tārā bānde, mar bijidānā tārābuo udinei thiei thela, ār sa, tamāhr bijidānā tārāune mar tārābuor cerohitte thieilāk ār siune lungi porinei sālām goschuon.>>
\p
\v 8 Ār tār bar bhēiune tāreh halāhk, <<Tui hi ājhale āmāhr ugure rājā ahbe nāhi? Ār tui hi jadepode āmāhr ugure sāsan gorihbe nāhi?>> Senattei tārāh tār sabanānar ār hadānar dārāi siebes tāreh bis degilāk.
\p
\v 9 Sebeden te āra judo ekkān saban degilo, ār tār bar bhēiunare sēh sabanān bhānginei tārāhre halah, <<Sa, mui āra ekkān judo saban dekkuong. Ār sa, belāne, cānāne ār egārabuo tārāi mareh mādhā nigurinei sālām goschuon.>>
\p
\v 10 Sebeden te tār bāp ār tār bar bhēiunare sēh sabanānar bepāre bhāngi halah; ār tār bābe tāreh gabinei halah, <<Tui ien hejānnye saban degilede? Tar mābuo ār mui ār tar bar bhēiune mādit habāl bājenei, ājhale tareh sālām gorih pebang nāhi?>>
\v 11 Ār tār bar bhēiune tāreh ingse pijhum gorihlāk, kintu tār bābe sēh hadhāgān manat rāgela.
\s1 Josebare Bejilāk
\p
\v 12 Ekdine tār bar bhēiune tārāhr bāppuor pojupālun Shekemat ghās hābebāttei gelāk.
\v 13 Ār Isrāele Josebare halah, <<Tar bar bhēiune Shekemat pojupālun ghās hābebāttei jeionde nai ni? Āi mui tareh tārāh sidu pādāng.>>
\p Ār te tāreh halah, <<Mui idu āghang.>>
\p
\v 14 Sebeden tār bābe Josebare halah, <<Tui jenei, tar bar bhēiune ār tārāhr bherā pālun hingori āghan, gamedāle sēh khabarān mar idu ānibe.>> Ēdhokkye gorih te Josebare Hebron huonguottun pādela, ār te Shekemat lummegoi.
\p
\v 15 Sakkene ekjan mānjye tāreh lāgat pela, ār te ol ohnei mādat ghuri ghuri ela. Ār mānuschuoi tāreh pujhor gorihnei halah, <<Tui hi tagar?>>
\p
\v 16 Sebeden Josebe halah, <<Mui mar bar bhēiunare togāngar. Doye gorihnei tui mareh hoi de, hudu tārāhr pojupālun ghās hābādan.>>
\p
\v 17 Ār mānuschuoi tāreh halah, <<Tārāh iottun jeionnoi, kāran tārāh hadhe mui shunnuong, <Jēi, Dothānat jeioi.> >> Sebeden Josebe tār bar bhēiunar pijhē pijhē lorei gela, ār Dothānat tārāhre shup pelagoi.
\p
\v 18 Tārāh durattun Josebare ette degilāk, ār te tārāhr hāi lungibār āgedhi, tāreh morei phelebāttei husollā gorihlāk.
\v 19 Sebeden tārāh tārāh huobālā gorihlāk, <<Uhyo sa, saban dēkkyebuo ejher.
\v 20 Senattei ejha, ikkunu tāreh morei phelenei ār je hana ikkuo gādat phelei dibang; ār āmih habang, <Hana jhārbo pojuye tāreh hēi phelluon.> Sebeden āmih debang tār sabanānar abastā hi ahy!>>
\p
\v 21 Kintu sien Reubene shunnye, ār te tārāhr āhdattun Josebare rokkye goschye. Ār te halah, <<Nai, āmih tār parānān hāri na labang.>>
\v 22 Sēh paredi Reubene tārāhre halah, <<Tumih tāreh lo nigilei na duo, kintu tāreh tumih pādārat ikkuo gādat phelei duogoi, ār tār ugure āht na tulluo.>> Ēdhokkye gorihnei Reubene tārāhr āhdattun Josebare uddhor gorihnei, tār bābar sidu phirei nejebāttei buddhi tullye.
\p
\v 23 Sebeden ejānnye ahla, jakkene Josebe tār bar bhēiunar sidu lungilogoi, tārāh tāttun tār nānān rangar lāmbā silummuo huei lalāk.
\v 24 Sebeden tāreh dhorinei gādat phelei dilāk. Sēh gāttuo hāli ela; siot pānih na ela.
\p
\v 25 Sebeden tārāh hāhnā khebāttei bojilāk. Ār tārāh jakkene shire ālak gorihnei reni celāk, ār sa, Gileāt dejattun Ismāeliunar ek dal bebāri ettande degilāk. Tārāh uttunar pidhit gorih majalā, malam, ār gandrak Egypt dejat nejādan.
\v 26 Sakkene Judā tār bhēiunare halah, <<Āmāhr guro bhēibuore morei phelenei, tār loān lugei thonei āmāhr hi lāp ahba?
\v 27 Ejha, āmih tāreh Ismāeliunattun beji, āmih tār ugure āht na bājebang. Kāran te ahlade āmāhr guro bhēi ār āmāhr heye ehrā.>> Sebeden tār bhēiune mānilāk.
\v 28 Sakkene Midian bangsaun hāi lumilākki. Sebeden tār bar bhēiune Josebare gāttuottun nigilenei, Ismāeliunattun Huri Shekel rubo tengā dinēi bejilāk. Ār tārāh Josebare Egypt dejat nejelāk.
\p
\v 29 Sebeden Reubene gāttuo siot phiri jenei, Josebare gāttuot na degilo. Senattei te tār nijor hābarāni phādi phellye.
\v 30 Ār te tār guro bhēiunar idu phiri ēnēi halah, <<Marat sahbuo nei, ār mui hudu tāreh togemmoi?>>
\p
\v 31 Sebeden tārāh Josebar lāmbā silummuo loinei, sāgal sha ikkuo hābinei, sēh loānat Josebar silummuo burelāk.
\v 32 Sebeden mānus pādenei sēh nānān rangar lāmbā silummuo tārāhr bābar idu nejenei halāhk, <<Āmih ibye peyei. Game dāle sā, ibye tar puobuor silummuo nāhi?>>
\p
\v 33 Ār te cinih pārinei halah, <<Ibye mar puobuor lāmbā silummuo. Jhārbo pojuye tāreh heionde ahbade. Hāmākkāi Josebare hāmārenei setterā goschuon.>>
\v 34 Sebeden Jākobe uschye hābarāni phādi phelela, ār bostā pininei bhālok din sang tār puobuottei manar duk gorihnei rala.
\v 35 Ār tār bek puo-jhiune Jākobare manat sāntonā dibāttei celāk. Kintu te sāntonā na dibāttei mānāh gorihnei halah, <<Kāran mui āhbilēs hēi hēi mar puobuor idu sabāsālat\f f \fr 37:35 \fk Sabāsāl:\ft Hibru hadādi <<Sheol>> han. Mānuschun marānār paredi tārāhr āptāun jidu jān.\f* somimboi.>> Ēdhokkye gorih tār bāppuo tāttei gujhi gujhi hānilo.
\p
\v 36 Ār sēh Midian mānuschune Josebare Egypt dejat nejenei, Phāror ekjan officār Potiphārattun bejilāk. Potiphāre ahlade Phāror cubidārunar senāpotibuo.
\c 38
\s1 Judā ār Tāmār
\p
\v 1 Ār sēh samayat ejānnye ahla, Judā tār bhēiunottun jēyegoi, ār te Ādullām hullye Hirāh nānge ekjan mānjor idu gela.
\p
\v 2 Ār Judā sidu jenei, Shuā nānge ekjan Kānān deschye jhi degilo. Judā sēh milyebuore lalha ār ek hābarat thela.
\v 3 Sebeden te gorbidye ohnei, ikkuo marat puo phudela. Ār te tār puobuo nāngān Er thoi dilo.
\v 4 Te āra gorbidye ohnei, ikkuo marat puo phudela. Ār te tār nāngān Onān thoi dilo.
\v 5 Sēh paredi te āra gorbidye ohnei, ikkuo marat puo phudela. Ār te tār nāngān Shelā thoi dilo. Shuā sēh marat puobuore phudotte lakkene, Judā Kejip ādāmat ela.
\p
\v 6 Sebeden Judā tār polim puobuo Erattei bo āni diye. Ār tār nāngān ahlade Tāmār.
\v 7 Kintu Judār polim puobuo Ere, Umora Probhur cogedi bajang ela. Senattei Umora Probhu tāreh morei phellye.
\v 8 Ār Judā Onānare halah, <<Tar bar bhēibuor mokkuo sidu jā, ār tāreh lagoi, sebeden tar bar bhēibuor bangsa rāgei di pāribe.>>
\v 9 Kintu Onāne siun tār bangsa na ahbākke sien khabar pāi; ār ejānnye ahla, jakkene tār bar bhēibuor mokkuo idu jāi, te tār bijjyoān mādit phelei de, jene te tār bar bhēibuor bangsabuo bārih na de.
\v 10 Ār tār sēh kāmān Umora Probhur cogedi bajang ela. Senattei Umora Probhu tārehyo morei phellye.
\p
\v 11 Sebeden Judā tār pudobo Tāmārare halah, <<Mar puobuo Shelā jābat dāngar na ohy sang tar bābar gharat rāni gorih thākkoi.>> Kāran te hoye, <<Shelāyo tār bar bhēibuor sānnye ādikkye mori jebā.>> Sebeden Tāmāre tār bābar gharat jenei, sidu thelagoi.
\p
\v 12 Ār bhālok din paredi Shuārar jhi Judā mokkuo mori gela. Sej hādāllye Judā manat sāntonā pela. Sebeden te ār tār somāschye Ādullām hullye Hirāh samat Timnāh sidu, jiune tār bherāunar hejchāni hābi dedande sidu gela.
\v 13 Ār sakkene hana ekjane Tāmārare halah, <<Sāh, tar shorbuo Timnāh ādāmat tār bherāunar hejchāni hābi dibāttei jār.>>
\v 14 Sebeden te tār rāni milye pojākkān huonei, ghangadānnoi tāreh dhāgilo. Ār Timnāh ādāmat jebār padar pājārāt, Enaim ādāmar ghire duorat, te boji thela. Kāran te degilode Shelā dāngar ohneyo tāreh labāttei na de.
\v 15 Jakkene Judā tāreh degilo, te tāreh bēschye milye bilinei mane gorilo, kāran te tār muon dhākkye gorih ela.
\v 16 Sebeden te padha pājārāt boji elade milyebuo hāi jenei tāreh halah, <<Doye gorihnei mui tar idu ēnēi ek bischonat thānggi.>> Kāran Judā khabar na peda, sibye ahlade tār pudobobuo.
\p Sebeden te halah, <<Tui judi mar laghe ek bischonat thele, mareh hi dibe?>>
\p
\v 17 Ār Judā halah, <<Pojur pālattun mui tareh sāgal sha ikkuo dipādem.>>
\p Ār Tāmāre halah, <<Jābat tui sibye di na pādās, tui mareh hi jinis bandhak ihjebe di jebe?>>
\p
\v 18 Sebeden te uttor dinēi halah, <<Mui tareh bandhak ihjebe hi dim?>>
\p Sebeden Tāmāre halah, <<Tar shil mahrbuo, sudhoān ār tar āhdat āgedhe ludikkuo mareh de.>> Sebeden te sieni tāreh dinēi, tār laghe ek bischonat thela ār Tāmāre tāttun guro bājela.
\v 19 Sebeden te siottun udinei gelagoi, ār te mādhāt diyede sēh ghangadāgān phelei dinēi, tār rāni milye pojākkān urilogoi.
\p
\v 20 Sēh paredi Judā sēh milyebuottun bandhak diyede jinischāni sorebāttei, tār Ādullām hullye bondhubuar āhde sāgalshabuo pādei dilo. Kintu te milyebuore togenei shup na pelagoi.
\v 21 Sebeden te sēh jāgāt āgandhe mānuschunottun pujhor gorihnei halah, <<Enaimat pada pājārāt elade bēschye milyebuo hudu?>>
\p Ār tārāh halāhk, <<Ēi jāgāt hana bēschye milye nei.>>
\p
\v 22 Sebeden te Judā sidu phiri jenei halah, <<Mui tāreh shup na pelunggoi. Ār sēh jāgāt āgandhe mānuschune halākke siot hana bēschye milye nei.>>
\p
\v 23 Sebeden Judā halah, <<Tār idu jieni āghe sēh jinischāni te lok, āhnale āmih lājat poribang; kāran mui ēi sāgalshabuo pādeiong ār tui tāreh shup na pelegoi.>>
\p
\v 24 Ār ejānnye ahla, perāi tin māj paredi, hana mānjye Judāre halah, <<Tar pudobo Tāmāre bēschye garer; ār te bēschye gorihnei guro pedat bājeye.>> Senattei Judā halah, <<Tumih tāreh bāredi nigilei āninei puri phela.>>
\p
\v 25 Jakkene tāreh bāredi ānilāk, te tār shorbuore hoi pādenei halah, <<Ēi jinischāni jibēr, mui tāttun guro bājeiong.>> Ār te āra halah, <<Doye gorihnei ēi shil mahrbuo, sudhoān ār ludikkuo hār, tumih porikkye gorih sa.>>
\p
\v 26 Sebeden Judā sieni cinih pārinei halah, <<Te mattun bes dhārmik gorih roye, kāran mui tāreh mar puo Shelāre labāttei na duong.>> Ār Judā tār laghe na thela ār.
\p
\v 27 Ār ēdhokkye ahla, jakkene Tāmāhrar guro ahbār samay ohye, ār sa, tār pedat jāmā puo elāk.
\v 28 Ār ejānnye ahla, jakkene te puo phudār, sakkene ekjanar āhttān nigellye, sene ojhābuoi sibyer āhttānat hāloschye rāngā suduo bāni dinēi halah, <<Ibei polim nigillye.>>
\v 29 Sebeden āra ejānnye ahla, jakkene te tār āhttān tāni bhorelagoi, tār bar bhēibuo nigili ela. Sakkene ojhābuoi halah, <<Tui hingori hulinei nigili ele?>> Senattei tāreh Perej\f f \fr 38:29 \fk Perej:\ft Hibru hadādi ienar artha <<hulonā.>>\f* nānge dāgan.
\v 30 Sēh paredi tār bhēibuo hāloschye rāngā suduo āhttānat bānnye gorih jormela. Ār tār nāngān Jerāh\f f \fr 38:30 \fk Jerāh:\ft Hibru hadādi ienar artha <<nigili ejānā bāh pahr denā.>> \f* thoi dilāk.
\c 39
\s1 Josep ār Potiphāror Mokkuo
\p
\v 1 Sebeden Josebare Egypt dejat nilāk. Ār Potiphār nānge Phāror ekjan officār, te ekjan Egypt dejar mānus, cubidārunar senāpoti ela. Jē Ismāeliune Josebare sidu nejeion, te tārāhttun tāreh hini loye.
\v 2 Umora Probhu Josebar laghe ela, senattei te bek kāmānit suphal peye. Te Egypt deschye tār giroschuo gharat theda.
\v 3 Ār Umora Probhu Josebar laghe elade sien tār giroschuoi dekkye. Ār te jieni gare, Umora Probhu tār āhdedi sieni bhālet gorih de.
\v 4 Sebeden Josebe tār giroschuor cogedi gam deginei doyeān pela, ār tār giroschuore sebonā gorido. Sebeden te Josebare tār ghara murubbi dāittyoān dilo ār tār jieni ela, bekkāni tāreh gojei dilo.
\v 5 Sebeden ēdhokkye ahla, jakkettun dhori te Josebare tār ghara ār bek jinischānir ugure murubbi dāittyoān dilo, sakkettun dhorinei Umora Probhu Josebar kārane sēh Egypt dejar mānuschuor gharānit āsirbāt gorilo. Ghara bhidire ār khedat tār elade bek jinischānir ugure Umora Probhur āsirbāttān ela.
\v 6 Ēdhokkye gorihnei Potiphāre tār bek jinischānir deghāshuno bhārān Josebar āhdat gojei diye. Senattei Potiphāre tār hāhnā-hāddyo bāde onnyo hana cide-sojjā na gorido. Josebe heye gadane ār cengerāi dol ela.
\p
\v 7 Ār sēh paredi tār giroschuor mokkuoi Josebare lubbo cogedi reni cela, ār te halah, <<Mar laghe ek bischonat thākki.>>
\p
\v 8 Kintu Josebe rāji na ohnei tār giroschuor mokkuore halah, <<Sāh, mar giroschuoi tār gharat hi āghe te khabar na pāi, ār te tār bek jinischāni mar āhdat thoye.
\v 9 Ēi gharat mui bāde hanajan dāngar nei, tareh bāde bek jinischāni mareh gojei diye, kāran tui ahlade tār mok. Senattei mui ēi dāngar bajang kāmān ār Gojēnar biruddye hingori pāp gorihm?>>
\p
\v 10 Kintu din din Josebare tārloi ek bischonat thebār ār tār laghe ek bischonat thebār hoi theleyo, Josebe tār hadhāni na shunilo.
\p
\v 11 Sēh paredi ek dinnye ejānnye ahla, jakkene Josebe kām gorihbāttei ghara bhidire somilo, sakkene hanajan gharat na elāk.
\v 12 Ār te Josebare tār hāniānat dhorinei halah, <<Marloi ek bischonat thāk.>> Kintu Josebe hāniān tār āhdat phelei jenei bāredi dhēi gela.
\v 13 Ār ejānnye ahla, jakkene Josebar hāniān tār āhdat phelei jenei bāredi dhēi jāde te degilo,
\v 14 ār te tār ghara mānuschunore dāginei halah, <<Sadei, āmāhre ijjyot phelei dibāttei te ekjan Hibru mānus āmāhr idu ānnye. Te marloi ek bischonat thebāttei mar idu ejchye, senattei mui dāngar gorih jogār pāschuong.
\v 15 Ār ejānnye ahla, jakkene mui jogār pāri uttuong, te tār hāniān mar idu phelei jenei, bāredi dhēi jēye.>>
\p
\v 16 Sebeden jābat Josebar giroschuoi gharat na lungegi, tābat sang milyebuoi hāniān tār siot rāgēye.
\v 17 Sebeden te Potiphārare ēdhokkye gorih halah, <<Tui ānnoschye Hibru cāgoschyebuoi mareh thāttā goribāttei mar idu ejchye;
\v 18 ār ejānnye ohye, jakkene mui dāngar gorih jogār pāschuong, tār hāniān phelei jenei bāredi dhēi jēye.>>
\p
\v 19 Ār ejānnye ahla, jakkene tār giroschuoi tār mokkuottun ēi hadhāgān shunilo, <<Tar cāgoschyebuoi mareh ejānnye bebahār goschye.>> Sebeden Potiphārar pāgānā rākkān joli udilo.
\v 20 Sebeden Josebare tār giroschuoi nejenei jielat thala. Te Josebare jiot rājbondiun than, siot thala. Sebeden te sēh jielhānāt thela.
\v 21 Kintu Umora Probhu Josebar laghe ela ār te tāreh doye goschye. Ār Umora Probhu tāreh jielhānār cubidārbuor cogedi doye degheye.
\v 22 Sebeden jielar cubidārbuoi jielhānāt elākke bondiunar bek dāittyoān Josebar āhdat gojei diye. Ār jielat tārāh jieni garhan, Josebar hadhā dhage gorihdāk.
\v 23 Jielhānār cubidārbuoi Josebar odhinat tale hana bepāre, sieni hischu reni na cāi, kāran Umora Probhu tār laghe ela. Ār te jieni gare, Umora Probhu sieni bhālet gorih dido.
\c 40
\s1 Jielhānār Bondiunar Sabanāni
\p
\v 1 Sieni ghodi jānār paredi ejānnye ahla, Egypt dejar rājābuor poschonibuo ār pidyebāneyebuoi tārāhr probhu, Egypt rājābuor biruddye dus goschuon.
\v 2 Ār Phāro tār dibye officār, begattun dāngar poschonibuo ār begattun dāngar pidyebāneyebuor ugure rāk ahla.
\v 3 Sebeden te tārāhre cubidārunar senāpotibuo gharat, jiot rājbondiun than ār jiot Josebare bondi gorih thoyon, siot tārāhre bondi gorih rāgela.
\v 4 Ār cubidārunar senāpotibuoi tārāhre Josebar āhdat gojei diye ār te tārāhre game lobiot gorilo. Ēdhokkye gorih tārāh hoyek din jielhānāt royon.
\p
\v 5 Sēh paredi jielat Egypt rājār poschonibuo ār pidye bānēyebuo, jiune jielhānāt bondi elāk, tārāh duojane ikkuo rēdot tārāhr sabanāni dhage judo arthabolā saban dekkuon.
\v 6 Ār Josebe bennye pottye tārāh idu ēnēi tārāhre khabar dhorilo, ār manat duk gorih āgandhe sien degilo.
\v 7 Sebeden Josebe tār laghe elākke, Phāro sēh di jan officār, jiune tār giroschuo gharat bondi gorih elāk, tārāhre pujhor gorihnei halah, <<Eschye tamāhre edak hi sudho mu deghā jār?>>
\p
\v 8 Ār tārāh Josebare halāhk, <<Āmih duojane sabane dekkyei, ār sienir artha bhāngi diye hanajan nei.>>
\p Sebeden Josebe tārāhre halah, <<Artha bujei dibār hemodā hi Gojēnattun nei nāhi? Doye gorihnei sieni tumih mareh bhāngi ha.>>
\p
\v 9 Sebeden begattun dāngar poschonibuoi tār sabanān Josebare halah, te tāreh halah, <<Sāh, mui sabanat mar mujungedi ekkān ānggurar ludi dekkuong,
\v 10 ār sēh ludiānat tinnuo dhelā āghan, ār sēh ludiānat bekkān bol porānār laghe laghe phul phutton, ār potti thubot gulo dhorinei ānggur phalun pāghi jeion.
\v 11 Sakkene Phāro galaschuo mar āhdat ela; ār mui sēh ānggurun lonei, Phāro galaschuot roschāni perenei tholung, ār sēh galaschuo Phāror āhdat gojei duong.>>
\p
\v 12 Sebeden Josebe tāreh halah, <<Ien ahlade sēh sabanānar arthaān: tinnuo dhelā ahlade tin din.
\v 13 Ebār tin dinar paredi Phāro tareh sarmān gorihnei\f f \fr 40:13 \fk sarmān gorihnei: \ft Hibru hadādi <<mādhā ajalat tulonā>> bujoi.\f* tar āga jāgānat tareh bajeba, ār āga sānnye gorih tui poschuoni ohnei āra Phārore tār āhdat galaschuo gojei dibe.
\v 14 Kintu jakkene tar mangal ahba, mareh ihdot rāgēs. Ār mareh doye gorihnei, Phārore mar hadhā honei ēi gharānattun nigilei nejes.
\v 15 Kāran mareh Hibru dejattun cur gorihnei ānnuon; ār mareh hana dus sārā gorihnei ēi bondi gāttuot rāgeion.>>
\p
\v 16 Jakkene begattun dāngar pidyebāneyebuoi degilo sabanānar arthaān gam, teyo Josebare halah, <<Muio sabane dekkuong, ār mar mādhā ugure tinnuo dhup pidye hāhjā āghan.
\v 17 Ār bega uguredi hājhābuot Phāro khebāttei pogonat sijeye nānān bābodar pidye ela, ār sēh pidyeāni mar mādhā ugure elade hājhābuottun pēkkune hēi phureion.>>
\p
\v 18 Sebeden Josebe uttor dinēi halah, <<Ien ahlade sienar arthaān: tinnuo hāhjā ahlākke tin din.
\v 19 Tin dinar bhidire Phāro tar shirebuo tuli nejenei, tar heyeān gājat tāngeba, ār tar ehrāni pēkkune khebāk.>>
\p
\v 20 Ār tin lambar dinnuot ejānnye ahla, sēh dinnuo Phāror jarma din ela. Ār te tār bek cāgoschyeunattei hāhnā metbān jukkol gorih dilo; ār te tār cāgoschyeunar moddyettun begattun dāngar poschonibuor ār begattun dāngar pidye bānēyebuor mādhābuo tuli diye.
\v 21 Sebeden Phāro tār begattun dāngar poschonibuore tār āga jāgānat dāittyo diye, sene te Phāro āhdat pānio galaschuo denā ārambha gorilo.
\v 22 Kintu Phāro tār begattun dāngar pidye bānēyebuore Josebe tārāhre artha bhāngi diyede dhage gājat tāngela.
\v 23 Kintu begattun dāngar poschonibuoi Josebare ihdot na tulilo, te tāreh puri phelela.
\c 41
\s1 Phāror Sabanāni
\p
\v 1 Sebeden ejānnye ahla, puro di bajhar paredi, Phāro ekkān saban degilo. Ār sa, te Nil gāngar pārat thiei āghe.
\v 2 Te ābādhā gorih degilode Nil gāngattun sāttuo dol ār poktā pārih goru udilāk, ār gorugun hāgārā banat ghās hādan.
\v 3 Sebeden sa, siunor paredi āra sāttuo dol nei ār hengedā pārih goru Nil gāngar pārattun udilāk, ār siun polim gorugunar hāi thieilāk.
\v 4 Paredi sēh dol nei ār hengedā pārih gorugune sēh sāttuo dol ār poktā pāri gorugunare heion. Sebeden Phāro ghumottun jāgilo.
\v 5 Phāro āra ghum gela, ār te āra di lambar sabanān degilo. Te degilode ābādhā gorihnei ikkuo gājat sāttuo poripunno bijidānā sije nigillon.
\v 6 Sēh paredi sa, pugo boyerar garame sugeye, judo āra sāttuo sobā sije nigillon.
\v 7 Ār sēh sāttuo sobā sije poktā ār poripunno sijeunare gillon. Sebeden Phāror ghumottun jāginei khabar pelade, ājhale sien ekkān saban.
\v 8 Sedinnye bennye pottye tār manān jāguluk ahla. Ār te mānus pādenei Egypt dejat bek gonokkye ār gyeniunore dāgā bājei dilo. Sebeden Phāro tārāhre tār sabanān hoi shunela; kintu tārāhr dalattun hanajane sabanānar arthaān Phārore bhāngi di na pārilāk.
\p
\v 9 Sebeden begattun dāngar poschonibuoi Phārore halah, <<Eschye mar duschān ihdot udilo.
\v 10 Phāro tār dibye cāgoschye ugure rāk ohnei, mareh ār begattun dāngar pidyebāneyebuore cubidārunar senāpotibuar gharat bondi gorih rāgeyegoi.
\v 11 Sakkene āmih duojane ikkuo rēdot saban dekkyei. Ār āmih duojane āmāhr sabanāni dhage judo arthabolā saban dekkyei.
\v 12 Sakkene siot cubidārunar senāpotibuar cāgoschye ekjan Hibru gābur marat āmāhr laghe jielat ela. Ār āmāhr sabanāni āmih tāreh honei, te jār jār sabanānir dhage arthaāni āmāhre bhāngi diye.
\v 13 Ār te āmāhre jedhokkye gorih artha hoi diye, thik sēh dhage ghodi jēye. Sene tui mareh mar āga hāmānat āra bājoni goschuos, ār begattun dāngar pidye bānēyebuore gājat tāngeios.>>
\p
\v 14 Sebeden Phāro mānus pādenei Josebare dāgā bājei dilo, ār tārāh jhādi gorih Josebare bondi gorih elade gāttuottun ānilāk. Sēh paredi te dārih murenei, tār pojākkāni bodolinei Phāro sāmne ela.
\v 15 Ār Phāro Josebare halah, <<Mui ekkān saban dekkuong, ār sēh sabanānar arthaān bhāngi dipāriye hanajan nei. Kintu mui tar bepāre shunnuongge, tui bile sabanāni shunile arthaāni hoi dipāras.>>
\p
\v 16 Sebeden Josebe Phārore uttor dinēi halah, <<Sēh bhāngi diyebuo mui nai; kintu Gojēne Phārore shānti ahy pārāh ekkān uttor dibo.>>
\p
\v 17 Sebeden Phāro Josebare halah, <<Sā, mui sabanat Nil gāngar pārat thiei elung.
\v 18 Ābādhā gorihnei Nil gāngattun sāttuo dol ār poktā pārih goru udilāk, ār siun hāgārā banat ghās hēi hēi cattan.
\v 19 Sebeden sa, sēh paredi āra sāttuo durbal, dolnei ār hengedā pārih goru udilāk. Mui gadā Egypt dejat sēh gorugunar dhokkye dol nei goru hana jāgāt na degang.
\v 20 Sēh hengedā ār dolnei pārih gorugune, sēh āga sāttuo poktā pārih gorure hēi phelluon.
\v 21 Jakkene tārāh siunore hehlāk, tārāh hischu heion bili khabar na pelāk. Kāran sēh gorugun polimattun dhori dol nei elāk. Sebeden mui ghumottun jākkuong.
\v 22 Sēh paredi mui āra ekkān saban dekkuong, ār ābādhā gorihnei ikkuo gājat sāttuo poktā ār gam sije nigillon.
\v 23 Sebeden sa, sēh paredi, pugo boyerar garame sugeye, judo āra sāttuo sobā sije nigillon.
\v 24 Ār sēh sāttuo sobā sijei gam sijeunare gili phelluon. Sebeden ēi sabanān mui gonokkyeunare hoi shuneiong, kintu hanajane sienar arthaān mareh bhāngi di na pāran.>>
\p
\v 25 Ār Josebe Phārore halah, <<Phāror sabanānir arthaān ahlade ekkān. Gojēne jien gorihbāttei jār, sien te Phārore jānei diye.
\v 26 Sēh sāttuo poktā pārih goru ahlākke sāt bajhar, ār sēh sāttuo poktā sijeyo sāt bajhar; sabanān ahlade ekkān.
\v 27 Ār sēh paredi jē sāttuo hengedā ār dol nei pārih goru uttuon, siunuo sāt bajhar. Ār pugo boyere sugei jēye jē sāttuo sobā sije uttuon, sien ahlade sāt bajhar sang bhādarāt poribode sienar arthaān.
\v 28 Mui Phārore jē hadhāgān hoyong, Gojēne jien gorihbāttei thik goschye, sien te Phārore degheye.
\v 29 Sā, ejette sāt bajhar gadā Egypt deschānat het-hetti shānggādik gorih upponno ahba.
\v 30 Kintu sēh paredi sāt bajhar eman bhādarāt poribo, Egypt dejat bijidānā shānggādik gorih upponno oyede sien Egypt dejar mānuschune pori phelebāk, ār bhādarāttāne deschānare hēi pheleba.
\v 31 Ār ēi paredi ebade bhādarāttānar kārane, dejat āgedhi upponno ohye het-hettir hadhā hana mānjye manat na rāgebāk. Kāran sien huhp dargare pārāh ahba.
\v 32 Ār sabanān di pollā Phārore deghānār kāran ahlade, Gojēne sien gorihbāttei thik goschye ār Gojēne sien jhādi gorih lungei dibogi.
\p
\v 33 <<Senattei ikkunu, Phāro ekjan buddhibolā ār gyeni mānus bājoni gorok ār tāreh Egypt deschānar ugure dāittyo duok.
\v 34 Ār Phāro ēi kāmān gorok, te bek decchānattun murubbi bānenei, jē sāt bajhar sang het-hetti saisāgar unnoti ahba, sēh aktat Egypt dejattun, bijidānāttun pās bhāge ek bhāk mānuschunottun tulodok.
\v 35 Ār tārāh sēh ebākke gam bajharunar bek hāddyoāni tulodok. Sebeden Phāro odhinat bek sahrānit jenei khebāttei bijidānā thubenei jamā rāghādok.
\v 36 Sebeden sēh hāddyoāni sāt bajhar sang Egypt dejat bhādarāt poribode lakkene khebāttei jamā theba, ār sene bhādarāde deschān nāj na ahba.>>
\s1 Josebar Sāsan Gorihbār Hemodā
\p
\v 37 Sebeden Phāro ār tār bek cāgoschyeunar cogedi ēi upodeschān gam bilinei mane gorihlāk.
\v 38 Ār Phāro tār cāgoschyeunare halah, <<Āmih ēdhokkye ekjan mānus, jibēr antarat Gojēnar Āptā āghe, tār sānnye mānus hudu pebang sēh?>>
\p
\v 39 Sebeden Phāro Josebare halah, <<Gojēne tareh ēi bekkāni āgāmi jānei diye. Senattei tar sānnye buddhibolā ār gyeni mānus hanajan nei.
\v 40 Tui mar gharat murubbibuo ahbe, ār mar bek mānuschune tar uhgumar dhage colibāk. Bānā singhāsanat bojimbe ihjebe mui tāttun dāngar ohm.>>
\v 41 Phāro Josebare āra halah, <<Sāh, mui tareh bek Egypt deschānar ugure murubbi bāneilung.>>
\p
\v 42 Sebeden Phāro tār āhdattun silmahr tullye āngdikkuo huenei Josebare pinei dilo. Ār tāreh nighus dhup rejamar sudoloi bunnye hābar urei dilo ār tār gattanābuot sonār sigol pinei dilo.
\v 43 Sebeden tāreh tār di lambar rathtānat tulilo ār mānuschune tār āge āge jenei jogār pārinei halāhk, <<Ādhu pāra!>> Sedhokkye gorih te Josebare gadā Egypt dejar ugure murubbi bānela.
\p
\v 44 Phāro Josebare āra halah, <<Mui Phāro, tar hadhā sārā gadā Egypt dejat hana mānjye āht bāh theng tuli na pāribāk.>>
\v 45 Ār Phāro Josebar nāngān Jāphenāt-Pāneā\f f \fr 41:45 \fk Jāphenāt-Pāneā:\ft Hibru hadādi ienar artha <<mohimāgānat dhanar bhāndālān jirānā.>>\f* thoi dilo. Sebeden te Ahn sahrar mānus Potipherā nānge ekjan thāgurar jhi Āsenāthare Josebattei bo āni dilo. Sēh paredi Josebe gadā Egypt deschān bērēi cela.
\p
\v 46 Josebe 30 bajhar bayojat Egypt dejar rājā Phāro mujungot thieila. Paredi Josebe Phāro mujungottun jenei, Egypt dejat bek jāgānit bērēla.
\v 47 Ār sēh sāt bajhar sang shānggādik gorih Egypt dejat het-hetti utponno ohye.
\v 48 Sebeden sēh sāt bajhar sang Egypt dejar bek hāddyoāni potti sahrat te thubei thoye. Je sahrar cero hittyedi jedakkāni hebār peion, sieni sēh sahrat thubei thoyon.
\v 49 Ēdhokkye gorihnei Josebe sāgarar dhullye dhokkye saisāgar bijidānā thubela. Siun mābānā te bandha gorilo, kāran siun mābi borei na eje sang ohyon.
\p
\v 50 Ār bhādarāt na ette Josebattun dibye puo ohyon. Ahn sahrar mānus Potipherār jhi Āsenāthe Josebattei siun phudei diye.
\v 51 Josebe tār polim puobuor nāngān Manashi\f f \fr 41:51 \fk Manashi:\ft Hibru hadādi ienar artha <<puri phelānā.>>\f* thoi dinēi halah, <<Kāran Gojēne mar duk-hastaān ār mar bābar ghorboun puri pheleye.>>
\v 52 Ār tār di lambar puobuor nāngān Ephrāim\f f \fr 41:52 \fk Ephrāim:\ft Hibru hadādi ienar artha <<bhālet ahnā.>>\f* thoi dinēi halah, <<Kāran Gojēne mui hasta peiongge dejat mareh bhālet gorilo.>>
\p
\v 53 Sebeden Egypt dejat sāt bajhar sang unnoti ohyede samayān sej ahla.
\v 54 Ār Josebe hoyede dhage sāt bajhar bhādarādar samaybuo ārambha ahla. Bek decchānit bhādarāt porilo, kintu bek Egypt deschānat hāhnā-hāddyo ela.
\v 55 Sebeden jakkene gadā Egypt dejat bhādarāt porilo, Phāro sidu mānuschune hāddyottei hānāhudi gorihlāk. Sakkene Phāro bek Egypt mānuschunore halah, <<Tumih Josebar sidu ja, te tamāhre jien gorihbār hoi, sien goschuo.>>
\v 56 Sakkene bek sangsārānat bhādarāt poschye. Ār Josebe bek dhān golāun hulinei Egypt mānuschunottun bejā dhorilo. Ār bhādarāttān Egypt dejat shānggādik gorih poschye.
\v 57 Bek dejattun mānuschune Egypt dejat Josebar idu bijidānā hinibāttei elāk, kāran bek decchānit bhādarāt shānggādik gorihnei poschye.
\c 42
\s1 Josebar Bhēiune Egypt Dejat Gelāk
\p
\v 1 Jakkene Jākobe Egypt dejat hāddyodānā āghan bili khabar peye, te tār puounare halah, <<Hittei tumih tāreh te sāhsi gorihnei āgha?>>
\v 2 Ār te halah, <<Sa, mui shunnonggye Egypt dejat hāddyodānā āghan, tumih sidu jenei āmāhttei hāddyodānā hini ānagoi. Sālen āmih bājibang, na moribang.>>
\p
\v 3 Sebeden Josebar bar bhēiune das jane Egypt dejattun hāddyodānā hinibāttei gelāk.
\v 4 Kintu Jākobe Josebar guro bhēi Benjāminare tār bar bhēiunar laghe na pādāi, kāran te hoye, <<Ādikkye tār ugure bipat ēi pāre.>>
\v 5 Ār jiune sidu jeion, siunor samāre Isrāelar puouneyo hāddyodānā hinibāttei Egypt dejat gelāk, kāran Kānān dejatyo bhādarāt poschye.
\p
\v 6 Ār sakkene Josebe sēh dejar sāsan gorihyebuo ela, ār te ahlade sēh dejar bek mānuschunottun hāddyodānā bijiyebuo. Sebeden tār bar bhēiune Josebo sidu jenei, mādit tārāhr habālāni bājenei sālām gorihlāk.
\v 7 Josebe tār bhēiunare deginei cinihlo, kintu te tārāhre na cinede dhokkye gorih bebahār gorilo, ār te tārāhlloi bajang gorihnei hadhā huo dhorilo. Sebeden te tārāhre halah, <<Tumih huttun ejchuo?>>
\p Ār tārāh halāhk, <<Kānān dejattun hāddyodānā hinibāttei ejchyei.>>
\p
\v 8 Sakkene ājhale Josebe tār bhēiunare cinnye; kintu tārāh Josebare cinih na pāran.
\v 9 Ār Josebe tārāhr sambande jē sabanāni dekkye, sieni tār manat udilo, ār te tārāhre halah, <<Tumih hāmākkāi guptocar ahbā! Tumih ēi deschānar durbalatāgān reni sebāttei ejchuo!>>
\p
\v 10 Ār tārāh tāreh halāhk, <<Nai, probhu, tar ēi cāgoschyeune hāddyodānā hinibāttei eschuon.
\v 11 Āmih bekkune ek bābar puo; āmih sat mānus, tar ēi cāgoschyeun guptocar nai.>>
\p
\v 12 Kintu te tārāhre halah, <<Nai, tumih hāmākkāi ēi deschānar durbalatāgān reni sebāttei ejchuo.>>
\p
\v 13 Ār tārāh halāhk, <<Tar ēi cāgoschyeun āmih bāra bhēi, Kānān deschye ekjanar puo. Ār bepārān ahlade ejānnye, āmāhr bega cigon bhēibuo ikkye āmāhr bāppuo laghe gharat āghe, ār āra ek bhēi nei.>>
\p
\v 14 Kintu Josebe tārāhre halah, <<Mui tamāhre holungge dhage ahy, <Tumih guptocar!>
\v 15 Ienar dārāi tamāhre jogā sā ahba; mui Phāro parānānar nānge sabat khēnēi hangar, jābat tamāhr guro bhēibuo idu na eje, tumih ēi jāgānattun jēi na pebā.
\v 16 Tomāhttun ekjanare pādenei, tamāhr sēh bhēibuore ānagoi, ār tamāhre bondi gorih thuo ahba. Ēdhokkye gorih tamāhr hadhāni porikkye gorā ahba, tumih hi sottyo hadhā har nāhi? Ār judi na hale, Phāro parānānar nānge sabat khēnēi mui hangar, tumih guptocar!>>
\v 17 Sebeden Josebe tārāhre tin din sang bondi gorih thoye.
\p
\v 18 Ār tin dinor dijet Josebe tārāhre halah, <<Ēi kāmān gara, sālen bājibā, kāran mui Gojēnare darāng.
\v 19 Tumih judi sat mānus ahle, sālen tomāhttun ek bhēiye je gharānat bondi ohy āgha, sēh gharānat bondi gorih thok; kintu bāgiune tamāhr gharat bhādarāt hādebāttei hāddyodānā nejagoi.
\v 20 Ār tamāhr begattun guro bhēibuore mar idu ānibā; ēdhokkye gorihnei tamāhr hadhāgāni sottyo bilinei pramān ahle tumih na moribā.>> Ār tārāh sēh dhage gorihlāk.
\p
\v 21 Sebeden tārāh tārāh huobolā gatte halāhk, <<Āmih hāmākkāi āmāhr guro bhēibuor bepāre duji, kāran jakkene te āmāhttun doye mākkye, sakkene āmih tār manar hastaān degineyo tār hadhā na shuni. Senattei āmāhr ugure ēi hastaān ejchye.>>
\p
\v 22 Ār Reubene uttor dinēi tārāhre halah, <<Mui tamāhre hi ien na hang, <Marat shabuo biruddye pāp na goschuo?> Kintu tumih sien na shuno, sa, senattei ikkunu tār loānar ihjēp āmāhttun diye parer.>>
\v 23 Kintu Josebe tārāhr hadhāni bujchede sien tārāh khabar na pāhn, kāran te dabājhi dārāi tārāhlloi hadhā hoye.
\v 24 Ār te tārāhttun phiri jenei gujhi gujhi hānilo. Sebeden te tārāh idu āra phiri ēnēi tārāhlloi hadhā halah. Ār te tārāhttun Simeonare nejenei, tārāhr cogdegāt tāreh bāni thala.
\s1 Josebar Bhēiune Kānān Dejat phiri Gelāk
\p
\v 25 Sēh paredi Josebe tārāhr bek bostāunat hāddyodānā bhorēi dibāttei, tārāhr tengāuno tārāhr bostāt bhorēi dibāttei ār padat hebār dibāttei uhgum dilo. Ār tārāhttei sēh dhage gorih dilāk.
\v 26 Sebeden tārāh jār jār gādhāunar pidhit khāddyo dānāun tuli dinēi, sittun gelākkoi.
\v 27 Kintu jirānde jāgāt lungineoi tārāhttun ekjane tār gādhābuore ādhār dibāttei tār bostābuo hullye, ār sakkene te tār tengāun dekkye, tār bostābuar muonat te sēh tengāun peye.
\v 28 Sene te tār bhēiunare halah, <<Mar tengāun phirei diye, sa, siun mar bostābuat āghan!>> Sakkene tārāhr parānān uri jēye, ār dare girgirei girgirei halāhk, <<Gojēne āmāhre ien hi kām gorilode?>>
\p
\v 29 Sēh paredi tārāh Kānān dejat tārāhr bāp Jākobar idu elāk ār tārāhr jieni ghodi jēye, sieni bekkāni tārāhr bāppuore hoi shunelāk.
\v 30 Tārāh halāhk, <<Jē mānuschuo sēh dejat begattun dāngarbuo, āmāhlloi bajang gorihnei hadhā hoye, ār te āmāhre dejar guptocar ihjebe mane goschye.
\v 31 Kintu āmih tāreh hoyei, <Āmih sat mānus; āmih guptocar nai.
\v 32 Āmih ahlangge bāra bhēi, ek bābar puo; kintu ek bhēi nei ār. Ār āmāhr begattun guro bhēibuo ikkunu āmāhr bābar laghe Kānān dejat āghe.>
\v 33 Sebeden sēh mānuschuoi, sēh dejar begattun dāngarbuoi āmāhre hoye, <Iennoi khabar pā jeba tumih ājhale sat mānus nāhi. Tomāhttun ek bhēiore mar idu phelei jenei, tumih tamāhr ghorbounar bhādarāt hādebāttei khāddyo lonei jagoi.
\v 34 Ār tamāhr begattun guro bhēibuore mar idu ānibā, siennoi mui khabar pēm, tumih guptocar nai ār tumih sat mānus. Ār mui tamāhr bhēibuore iri dim, ār tumih ēi deschānat bebsā gorih pāribā.> >>
\p
\v 35 Sebeden ēdhokkye ahla, jakkene tārāh bostāun hāli gorihlāk, potti jane tārāhr bostāunat tengā majāun pelāk. Sakkene sēh tengā mojāun deginei tārāh ār tārāhr bāppuoi dorelāk.
\v 36 Sebeden tārāhr bāp Jākobe halah, <<Tumih mareh manat duk gorih duo. Josebeyo nei ār, Simeoneyo nei. Ebār Benjāminareyo nejebār char. Ieni bekkāni mar biruddye.>>
\p
\v 37 Sebeden Reubene tār bābare halah, <<Mui judi āra tāreh tar sidu phirei na ānang, sālen mar dibye puore morei pheles. Mar āhdat tui Benjāminare gojei de, ār mui āra tāreh tar sidu phirei ānim.>>
\p
\v 38 Kintu te halah, <<Mar puobuo tamāhr laghe na jeba; kāran tār bar bhēibuo mārā poschye, bānā te bāji āghe. Tumih jē padhedi jebā, sēh padat judi tār hana bipat ahy, sālen tumih mareh manat duk dinēi ēi cul pāgānā hāle mareh Sabāsālat pādei dibā.>>
\c 43
\s1 Josebar Bhēiun Egypt Dejat Phirilāk
\p
\v 1 Sakkene deschānat shānggādik gorih bhādarāt poschye.
\v 2 Ār ejānnye ahla, tārāh Egypt dejattun jē bijidānāun nejeion, siun hēi phureilāk, ār tārāhr bāppuoi tārāhre halah, <<Tumih āra jenei, āmāhttei hiju khāddyo hini ānagoi.>>
\p
\v 3 Kintu Judā tāreh halah, <<Sēh mānuschuoi āmāhre jadepode ujkāri dinēi hoye, <Judi tamāhr guro bhēibuo tamāhr laghe na eje, sālen mar muon na degibā.>
\v 4 Judi tui āmāhr guro bhēibuore āmāhr laghe jebāttei dilē, sālen āmih jenei tattei khāddyo hini ānibonggoi.
\v 5 Kintu judi jebāttei iri na dilē, āmih na jebang. Kāran mānuschuoi āmāhre hoye, <Tamāhr bhēibuore tamāhr laghe na ānile, mar muon tumih na degibā.> >>
\p
\v 6 Ār Isrāele halah, <<Marloi ēdhokkye bajang bebahār hittei tumih garar? Sēh mānuschuore hittei tumih halāde, tamāhr āra ikkuo bhēi āghe?>>
\p
\v 7 Kintu tārāh halāhk, <<Mānuschuoi āmāhr bepāre ār āmāhr hudummounar bepāre pudi pudi pujhor gorihnei hoye, <Tamāhr bāppuo ejha bāji āghe ni? Tomāhttun āra bhēi āghan ni?> Ār āmih tāreh tār hadhā dhage uttor diei. Āmih hingori khabar pedang, te habade <Tamāhr guro bhēibuore idu ānnyo>?>>
\p
\v 8 Sebeden Judā tār bāp Isrāelare āra halah, <<Marat shabuore mar laghe jebāttei iri de, ār āmih udinei jēoi, sālen tui ār āmāhr marat shabuo ār āmih bājibang, hanajan na moribang.
\v 9 Mui nijei tāttei jābin ohm. Tui mar āhdat tār dāittyoān de. Mui judi tāreh tar idu phirei na ānang, ār tar mujungot tāreh judi āhjil gorih na pāranggi, sālen umor sang mui tar idu duji ohy thēm.
\v 10 Āmih judi edak deri na gattang, ēi bhidire hāmākkāi di pollā jenei āra phiri ēi pārilongun.>>
\p
\v 11 Sebeden tārāhr bāppuo Isrāele tārāhre halah, <<Judi sien ahle, sālen ien gara; tumih tamāhr hollyeunat ēi dejar begattun gam hoyekkān jinis neja. Hiju tumbās tel, hiju modhu, majalā, Myrrh, pestā bādām ār bādām sēh mānuschuore bhet ihjebe nejei duo.
\v 12 Ār tamāhr diduno tengā neja, ār tamāhr bostāunar muot gorih jē tengāun phiri eschuon, siunuo āhdat gorih āra neja. Nāhi tārāh bhule siun bhorēi duon.
\v 13 Tamāhr guro bhēibuoreyo neja, udinei, āra sēh mānuschuo sidu phiri ja.
\v 14 Ār Begattun Dāngar Gojēnnuoi tomāhre sēh mānuschuor mujungot doyeān degok, jene te tamāhr onnyo bhēibuore ār Benjāminare iri de. Ār judi mattun puosābā neye uo pare, sālen puosārā ohlungge āi!>>
\p
\v 15 Sebeden tārāh sēh bhet dibār jinischāni lalāk, ār āhdat diduno tengā ār Benjāminare laghe gorih āhdhā dhorilāk, ār Egypt dejat jenei tārāh Josebar mujungot thielākkoi.
\v 16 Josebe tārāhr laghe Benjāminare deginei, te tār ghar rākkolibuore halah, <<Ēi mānuschunore mar gharat neja, ār ikkuo poju hābinei sibye hebār jukkologoi, kāran ēi mānuschune dibuschye mar samāhre hāhnā khebāk.>>
\v 17 Sebeden sēh mānuschuoi Josebe uhgum diyede dhage gorilo, ār te mānuschunore Josebar gharat nējēye.
\p
\v 18 Sakkene mānuschune Josebar gharat tārāhre nejeion hinattei dorelāk. Ār tārāh halāhk, <<Gelle bārat āmāhr bostāunat gorih jē tengāun pherat jeion, senattei ahbade te āmāhre idu ānnyede. Ār te āmāhr ugure jhābei porinei āmāhre ākraman goribo, ār āmāhr gādhāun hāri lonei āmāhre bānidāji hādeba.>>
\p
\v 19 Jakkene tārāh Josebar ghar rākkolibuor hāi jeion, tārāh duorar hure jenei tārloi hadhā halāhk,
\v 20 ār tārāh halāhk, <<Oh bābu, āmih āgedhio khāddyo hinibāttei ejchyei;
\v 21 kintu ejānnye ohye, jakkene āmih jirebār jāgāt lunginei āmāhr bostāun hulinei celang, ār degilanggye āmāhr potti janar bostāunar muot āmāhr tengāun puro gorih āghan ār sēh tengāun āmih āhdat gorih āra phirei āni dilang.
\v 22 Ār āmih khāddyo hinibāttei āra tengā ānnei. Āmāhr bostāunat hannā tengāun bhorēi duon āmih khabar na pēi.>>
\p
\v 23 Kintu te halah, <<Shāntiān tamāhr laghe thok, tumih na doreio. Tamāhr Gojēnnuo ār tamāhr bābar Gojēnnuoi tamāhr bostāunat tomāhre dhan bhorēi diye, mui tamāhr tengāun peiong.>> Sebeden te Simeonare tārāh idu ānilo.
\p
\v 24 Sēh paredi sēh mānuschuoi tārāhre Josebar gharat nejela. Te tārāhre pānih nigilei dilo, tārāh āht theng dholāk ār te tārāhr gādhāunare hābebāttei dilo.
\v 25 Ār dibuschye Josebe ebha hinattei tārāh bhettāni jukkolenei thalāk, kāran tārāh shunnonde sidu tārāh eksamāre hāhnā khebāk.
\p
\v 26 Ār jakkene Josebe gharat ejchye, tārāhr ghara bhidire āhdat gorih elade bhettāni Josebo idu ānilāk, ār tār mujungot mādit habāl bājenei sālām gorihlāk.
\v 27 Sebeden Josebe tārāhr sambande tārāhttun bhālā-manda pujhor gorihnei halah, <<Tamāhr jē buro bāppuo hadhā tumih hoyo, te gam āghe ni? Te hi ejha sang bāji āghe?>>
\p
\v 28 Ār tārāh uttor dilāk, <<Tar cāgoschye āmāhr bāppuo ejha gam āghe; te ejha bāji āghe.>> Ār tārāh ādhu pārinei mādhāun nigurinei sālām gorilāk.
\p
\v 29 Sebeden Josebe shirebuo ālak gorihnei reni senei tār guro bhēibuo, ek māttun ohye Benjāminare degilo. Ār te halah, <<Tamāhr jē guro bhēibuo hadhā tumih mareh hoyo, sibye ete nāhi?>> Ār Josebe halah, <<Oh put, Gojēne tareh doye gorok.>>
\v 30 Sakkene Josebe siottun hijehischye gorih gelagoi, kāran tār guro bhēibuore deginei tār manān hāni uttye. Senattei te hānibār jāgā togela, ār te tār gudhibuot sominei siot hānilo.
\v 31 Sebeden te tār muon dhonei āra nigili ela; ār te nijore sāmelēnei halah, <<Hebār duo.>>
\p
\v 32 Sebeden tārāh tāttei judo gorih, tārāhr bhēiunattei judo, ār tārāhr samāre khebāttei boschuonde Egypt dejar mānuschunottei judo gorih khebāttei khāddyo dilāk. Kāran Hibrugunnoi Egypt mānuschune eksamāre hāhnā na hān, kāran sien ahlade Egypt mānuschunor ekkān ghin gare pārāh kām.
\v 33 Ār tārāh Josebar mujungot tārāhr bayocchāni dhage bojilāk. Tārāh dāngarune dāngarar jāgāt, ār cigonune cigonunar jāgāt bojilāk, ār sien deginei tārāh jane jane āmak thārelāk.
\v 34 Sebeden te tār mujungottun hāddyoāni lonei tārāhre lobiot gorilo, kintu Benjāminare onnyo janattun pās gun bes lobiot goschye. Sebeden tārāh Josebar laghe khānā-pinā gorihnei khuji ahlāk.
\c 44
\s1 Josebar Galaschuo
\p
\v 1 Sebeden Josebe tār ghar rākkolibuore uhgum dinēi halah, <<Ēi mānuschunor bostāunat tārāh jidukkun jinon, khāddyo bhorēi duo, ār tārāhr potti janar tengāun tārāhr nijor bostā bhidire bhorēi duo.
\v 2 Ār begattun guro bhēibuor bostābuar muonat tār bijidānā hinibār tengāun samat mar rubar galaschuo thoi duo.>> Sebeden te Josebar hadhā dhage kām gorilo.
\v 3 Ār bennye pahr ahnār laghe laghe tārāhr gādhāun samat, mānuschunore pādei dilāk.
\v 4 Ār jakkene tārāh sahrān phelei jenei, bes durot na jāde, Josebe tār ghar rākkolibuore halah, <<Tui udinei mānuschunor pune pune jā; ār tārāhttun jakkene tui ākkobegoi, tārāhre hos, <Tumih gamānar badale hittei bajangān gorihlā?
\v 5 Mar probhu jiottun pānih khāi, jibeloi te gonēi de, ibye hi sēh galaschuo nai? Ēi kāmān gorihnei tumih dus gorihlā.> >>
\p
\v 6 Sebeden te tārāhre lāgat pelagoi, ār te tārāhre sēh hadhāni halah.
\v 7 Ār tārāh tāreh halāhk, <<Bābu, tui hittei sedhokkye hadhā har? Tar cāgoschyeune jē ēdhokkye kām goribākke, sien āmāhttun durot thok.
\v 8 Sā, āmih āmāhr bostāunar muonit jē tengāun peyei, siunuo Kānān dejattun tar idu āra āni dei. Sālen hingori āmih tar probhur gharattun rubo bāh sonā cur gorihbong?
\v 9 Tar ēi cāgoschyeunar moddye jār idu sibye pās, te morok, ār āmiho probhur bānidāji ahbang.>>
\p
\v 10 Ār te tārāhre halah, <<Thik āghe, ikkunu halāde tamāhr hadhā dhage ohk; jibēr idu sibye pā jāi, te mar bānidāji ahba, ār bāgiun tumih niduji ahbā.>>
\v 11 Sebeden bekkune jhādi gorihnei tārāhr bostāun mādit lāmenei jār bostā te hulilāk.
\v 12 Ār te bega bar bhēibuottun dhori ārambha gorihnei bega cigon bhēibuo sang togela ār Benjāminar bostābuat sēh galaschuo pela.
\v 13 Sakkene tārāh tārāhr hābarāni phādi phelelāk, ār bekkune āra tārāhr pojāgani gādhāunar ugure tulinei sahrat phiri elāk.
\p
\v 14 Sēh paredi Judā ār tār bhēiune Josebar gharat elāk. Ār Josebe sakkeyo siot ela; sebeden tārāh tār mujungot mādit nigurinei sālām gorih porilāk.
\v 15 Ār Josebe tārāhre halah, <<Tumih ien hi kām gorihlāde? Mar dhokkye mānjye hāmākkāi gonēi pārande sien tumih khabar na pa nāhi?>>
\p
\v 16 Sebeden Judā halah, <<Mar probhure mui hi uttor dim? Āmih hi habang? Ār āmih jē niduji, sien hingori pramān gorihbong? Tar cāgoschyeunar duschān Gojēne deghei diye. Sā, āmih mar probhur cāgoschye, āmih ār jār idu galaschuo pāh jēye, bekkune probhur bānidāji ahlang.>>
\p
\v 17 Kintu Josebe halah, <<Mui sedhokkye kām garānāgān mattun durot thok. Jibe idu mar galaschuo peiong bānā te mar bānidāji ahba. Ār tumih tamāhr bāppuo sidu shānti gorih phiri jagoi.>>
\s1 Benjāminattei Judār Hojoli
\p
\v 18 Sebeden Judā Josebar hāi jenei halah, <<Oh mar probhu, doye gorihnei tar cāgoschyebuoi mar probhu shune pārāh ekkān hadhā hok, ār tar ēi cāgoschyebuor ugure tar rākkān joli na udhok; kāran tui ahlede Phāro dhokkye.
\v 19 Mar probhu tār cāgoschyeunare pujhor goschye, <Tamāhr hi bāp āra bhēi āghan nāhi?>
\v 20 Ār āmih probhure uttor dinēi hoyei, <Āmāhr ikkuo buro bāp āghe, ār tār buro hāle peye ikkuo cigon puo tār laghe āghe, tār bhēibuo moschye. Ār tār mār puor moddye bānā te bāji āghe, ār tār bābe tāreh hospāi.>
\v 21 Sebeden tui tar cāgoschyeunare hoyos, <Tamāhr sēh guro bhēibuore mar idu ānnuo, mui mar dicogedi tāreh sebār cāng.>
\v 22 Ār āmih probhure hoyei, <Marat shabuo tār bāppuore iri na pāre, kāran te judi tār bābare shārinei jāi, tār bābe moribo.>
\v 23 Kintu, tui tar cāgoschyeunare hoyos, <Jābat tamāhr guro bhēibuo tamāhr laghe na āna, mar muon na degibā.>
\p
\v 24 <<Sebeden ejānnye ahla, jakkene āmih jenei mar probhu hoyede hadhāgāni tar cāgoschye, āmāhr bāppuore hoyei.
\v 25 Ār āmāhr bāppuoi āmāhre hoye, <Tumih āra phiri ja, ār āmāhttei hiju khāddyo hininei ānagoi.>
\v 26 Kintu āmih hoyei, <Āmih na jebang, judi āmāhr guro bhēibuo āmāhr laghe jāi, sālen jebang. Kāran judi āmāhr guro bhēibuo āmāhr laghe na geleh, āmih sēh mānuschuor muon na debanggoi.>
\v 27 Sebeden tar cāgoschye mar bāppuo āmāhre hoye, <Tumih khabar pa, mar mokkuoi mareh dibye marat puo phudei diye;
\v 28 ār siottun ekjan mattun āhji jēye, ār mui hoyong, <<Hāmākkāi tāreh hana jhārbo pojuye hattā hattā goschuon>>; ār mui sittun dhori tāreh ejha sang na degang.
\v 29 Ikkunu tārehyo judi mattun nejagoi, ār judi tār ugure hana bipat eje, sālen tumih mareh manat duge ēi pāgānā culāniloi Sabāsālat pādebā.>
\p
\v 30 <<Senattei ikkunu, mui judi tar cāgoschye mar bāppuo sidu maradshabuore nei gorih phiri jāng, ār jehetu tār jibanān maradshabuor jibanānnoi egattar gorih āghe,
\v 31 sālen ejānnye ahba, jakkene te maradshabuore āmāhr laghe na degibo, te mori jeba. Ār ēdhokkye gorihnei tar ēi cāgoschyeune manat duge cul pāghinei āmāhr bāppuore Sabāsālat pādei dibāk.
\v 32 Sēh bārāh mui tar cāgoschyebuo bābā idu ēi maradshabuor jābin ohnei hoyong, <Mui judi tāreh tar idu phirei na ānang, sālen umor sang bābā idu duji ohy thēm.>
\v 33 Senattei ikkunu doye gorihnei mui tar cāgoschyebuo, ēi maradshabuor ājāi tar bānidāji ohnei thāng, ār ēi maradshabuore tār bhēiunar laghe jebāttei iri de.
\v 34 Kāran ēi maradshabuo sārā gorih hingori mui mar bāppuo sidu phiri jēm sēh? Mui judi sien garang, mar bāppuar jē bajangān ebha, sien mui sēh pēm.>>
\c 45
\s1 Josebe Nijor Porisoi Dilo
\p
\v 1 Sebeden Josebe tār mujungot thiei elākke siunor mujungot nijore sāmle na pārilo, ār te jogār pārinei halah, <<Mar mujungottun bek mānuschun nigilei duo!>> Ār jakkene Josebe tār bar bhēiunare tār porisoien der, sakkene hanajan tār laghe na elāk.
\v 2 Te ra shārinei hānilo, ār Egypt mānuschune ār Phāro gharat elākke mānuschune sien shunilāk.
\p
\v 3 Sebeden Josebe tār bhēiunare halah, <<Mui ohlungge Josebe! Mar bāppuo ejha bāji āghe ni?>> Kintu tār bhēiune tāreh uttor di na pārilāk, kāran tārāh tār mujunge dare tabba ohyon.
\v 4 Ār Josebe tār bhēiunare halah, <<Doye gorihnei mar hāi ejha.>> Sebeden tārāh tār hāi elāk. Sakkene te halah, <<Mui ohlungge tamāhr bhēi Josep, jāre tumih Egypt dejat bejchuo.
\v 5 Kintu ikkunu, tumih mareh ēi jāgāt bejchuode senattei manat duk na goschuo, bāh nijor ugure rāk na tulluo. Kāran parān bājebāttei Gojēne tamāhr āgedhi mareh idu pādeye.
\v 6 Kāran ēi di bajhar sang deschānat bhādarāt poschye, āra pās bajhar sang bhuiat āhl na sueibāk, het-hettiyo na diebāk.
\v 7 Ār Gojēne pittimit tamāhr bangsaun rokkye gorihbāttei ār dāngar ekkān uddhor hāmar dārāi tomāhre bājebāttei tamāhr āgedhi mareh idu pādeye.
\v 8 Senattei tumih mareh idu di na pāda, kintu Gojēne mareh pādeye; ār te mareh Phāror bāba dhokkye ahbāttei, tār bek gharānir probhu ahbāttei, ār gadā Egypt deschānar ugure sāsan gorihye bānēye.
\p
\v 9 <<Jhādi gorihnei ikkunu tumih mar bābar sidu jagoi, ār tāreh hagoi, <Tar puobuo Josebe ejānnye gorih hoye, <<Gojēne mareh gadā Egypt deschānar ugure giros bānēye, tui mar idu āi, deri na gorihs.
\v 10 Tui ēnēi Goshen dejat bojotti gorihbe, ār tui mar hāi thebe. Sene tui, tar puosābāun, tar Nādin-pudinun, tar poju ār bherā pālun, ār jāhiju āghe sieni samat mar laghe thoi pāribe.
\v 11 Sidu mui tattei jieni lāge jukkei dim, kāran āra pās bajhar sang bhādarāt theba, ādikkye tar ār tar ghorbounar, ār tar samāre āgandhe bek mānuschuno idu abhāppān ebha.>> >
\p
\v 12 <<Ār sa, mui mar nijor muonadi tamārloi ēi bek hadhāgāni hangar, tamāhr cokkunadi deghar ār mar guro bhēi Benjāmineuo tār cogedi deger.
\v 13 Senattei tumih mar bāppuore Egypt dejat mar bek abarukkāni bepāre, ār tumih jieni jieni degilā, sieni bekkāni habāgoi. Ār tumih mar bāppuore jhādi gorihnei idu ānibā.>>
\p
\v 14 Sebeden te tār guro bhēibuo Benjāminar gattanābuot ājā gorih dhorinei hānilo, ār Benjāmineyo Josebar gattanābuot ājā gorih dhorinei hānilo.
\v 15 Ār Josebe tār bek bhēiunare cumilo, ār tārāhre ājā gorihnei hānilo. Sēh paredi tār bhēiune tārloi hadhā halāhk.
\p
\v 16 Ebār Phāro gharat ēi khabarān hadhe shunilāk, <<Josebar bhēiune eschuon.>> Sebeden sēh khabarān shuninei Phāro ār tār cāgoschyeune khuji ahlāk.
\v 17 Ār Phāro Josebare halah, <<Tar bhēiunare hagoi, <Ien gottok: tamāhr pojugunar pidhi ugure bijidānāun tulinei Kānān dejat jagoi.
\v 18 Tamāhr bāppuo ār tamāhr ghorboun mar idu ānagoi. Mui tomāhre Egypt dejat begattun gam jāgāgān dim, ār tumih deschānar gam hāddyoāni hēi pebā.
\v 19 Ikkunu mui tareh ēi uhgumān dilung: tumih ēi kāmān gara, tumih Egypt dejattun ghorā gāri nejenei tamāhr guroun, tamāhr mokkunare, ār tamāhr bāppuore ānagoi.
\v 20 Ār tamāhr jinispādiānittei cide na goschuo, kāran gadā Egypt dejar begattun gam jinischāni tamāhr.> >>
\p
\v 21 Sebeden Isrāelar puoune sien gorihlāk. Ār Josebe Phāro uhgum diyede dhage tārāhre ghorā gāri dilo ār tārāhre padat hebār jinis diye.
\v 22 Te bekkunare ek jorā gorihnei bodolibār hābar dilo; kintu Benjāminare rubo tengā 300 ār pās jorā bodolibār hābar diye.
\v 23 Sebeden Josebe tār bābare ēi jinischāni pādela: Doschuo gādhā pidhit cābi cābi Egypt dejar begattun gam jinis, ār doschuo pārih gādhā ugure tār bāppuoi khebāttei bijidānā, pidye, ār nānākkān khāddyo jinis tār bāppuo ette solāt khebāttei pādei dilo.
\v 24 Ēdhokkye gorih Josebe tār bhēiunare dipādela, ār tārāh Kānān dejat gelākkoi. Ār te tārāhre halah, <<Padat jāde solāt tumih holhojjye na bājeyo.>>
\p
\v 25 Sebeden tārāh Egypt dejattun nigili gelākkoi ār Kānān dejat tārāhr bāppuo Jākobar idu elāk.
\v 26 Ār tārāh tāreh halāhk, <<Josebe ejha bāji āghe, ār te gadā Egypt deschānar ugure sāsan gorihyebuo ohye.>> Sebeden Jākobar manān merā merā ohye, kāran te tārāhre bisches na jāi.
\v 27 Kintu jakkene Josebe tārāhre hoyede bek habarāni tāreh halāhk, ār tāreh nejebāttei Egypt dejattun ghorā gāri pādeyede sieni degilo, sakkene tārāhr bāp Jākobar parānān sāngsāngye ohy udilo.
\v 28 Sebeden Isrāele halah, <<Ien jodāsta, mar puobuo Josebe ejha sang bāji āghe. Mui mori na jāde jenei tāreh degimboi.>>
\c 46
\s1 Jākobe Egypt Dejat Gela
\p
\v 1 Sēh paredi Isrāele tār bek jinischāni ninei Bershebāt lungilogoi, ār siot tār bāppuo Isākar Gojēnnuo idu dāli utsarba gorilo.
\v 2 Sebeden Gojēne rēdot Isrāelare darsan dinēi halah, <<Oh Jākop, oh Jākop!>>
\p Ār te halah, <<Mui idu āghang.>>
\p
\v 3 Sakkene te halah, <<Mui ohlungge Gojēn, tar bābar Gojēnnuo, tui Egypt dejat jebāttei na dorēs, kāran mui tattun ikkuo dāngar jāt bānem.
\v 4 Mui tar laghe Egypt dejat jēm, ār mui tareh hāmākkāi āra phirei ānim; ār Josebe tar cokkun nādi dibo.>>
\p
\v 5 Sebeden Jākobe Bershebāttun gelagoi. Ār Isrāelar puoune tārāhr bāppuo Jākobare, tārāhr guroun, ār tārāhr mokkunare, Phāro pādeyede sēh ghorā gāriānit tulinei nejelāk.
\v 6 Sedhokkye gorih tārāh tārāhr pojugun ār, Kānān dejat thāgade peionde tārāhr pojhāpireni, sieniloi Egypt dejat gelāk. Jākop ār tār bek bangsauno tār laghe jeion.
\v 7 Jākobe tār puoun ār tār nādinun, tār jhiun ār tār puounar jhiun, tār bek bangsaun tār laghe ninei Egypt dejat jēye.
\p
\v 8 Iun ahlākke Isrāelar puosābāunar nāngāni, Jākop ār tār puoun, jiun Egypt dejat jeion: Reubene ahlade Jākobar polim puobuo.
\v 9 Reubenar puoun ahlākke Hānok, Pallu, Hejron ār Karmi.
\v 10 Simeonar puoun ahlākke Jēmuel, Jāmin, Ohat, Jākin, Johar, ār tār Kānān deschye milyebuo dinēi peye puobuo Saul.
\v 11 Lebhir puoun ahlākke Gershon, Kohāth, ār Merari.
\v 12 Judā puoun ahlākke Er, Onān, Shelā, Perej ār Jerāh (kintu Erloi Onāne Kānān dejat moschuon). Perejar puoun ahlākke Hejron ār Hāmul.
\v 13 Isākar puoun ahlākke Tolā, Pubāh, Jop, ār Shimron.
\v 14 Jebulunar puoun ahlākke Seret, Elon, ār Jālil.
\v 15 Iun ahlākke Leāhr puoun, te Pādān-Ārāmat Jākobattei siunore ār tār jhi Dināre phudei diye. Tār puo ār jhiun bekkune ahlākke 33 jan.
\p
\v 16 Gādar puoun ahlākke Jiphion, Haggi, Shuni, Ejbon, Ēri, Ārodi, ār Āreli.
\v 17 Āsherar puoun ahlākke Imnāh, Jishbāh, Jishbi, Bēriā, ār, tārāhr bhonnu Serāh. Ār Beriā puoun ahlākke Heber ār Mālkiel.
\v 18 Iun ahlākke Jilpā puoun, jibēre Lābane tār jhi Leāhre diye. Jilpā Jākobattei ēi puoun phudei diye, tārāh bekkune shulo jan.
\p
\v 19 Jākobar mokkuo Rāchelar puoun ahlākke Josep ār Benjāmin.
\v 20 Josebar puo Manashiloi Ephrāime Egypt dejat jormeion. Ahn sahrar thāgur Potipherār jhi Āsenāthe Josebattei tārāhre phudei diye.
\v 21 Benjāminar puoun ahlākke Belā, Beker, Āshbel, Gerā, Nāmān, Ehi, Rosh, Muppim, Huppim ār Art.
\v 22 Iun ahlākke Jākobattei phudei diyede Rāchelar puoun, siun bekkune coddyo jan.
\p
\v 23 Dānar puo ahlade Hushim.
\v 24 Naphtālir puoun ahlākke Jājil, Guni, Jejer ār Shillem.
\v 25 Iun ahlākke Lābanar jhi Rāchelar sāgarāni Bilhār puoun. Te Jākobattei iunare phudei diye. Siun bekkune sāt jan.
\p
\v 26 Jē bek mānuschun Jākobar laghe Egypt dejat jeion, siun bekkun tār bangsa. Jākobar pudoboun bād dinēi tārāh bekkune 66 jan elāk.
\v 27 Egypt dejat thāgade Josebar dibye puo jormeion. Ār Jākobar bek ghorboun, jiune Egypt dejat jeion, siun bekkune 70 jan elāk.
\s1 Jākobe Goshenat Thela
\p
\v 28 Sebeden Goshen dejat jebār pattān deghei dibāttei Jākobe tār ākke ākke Judāre Josebar idu pādela. Ār tārāh Goshen dejat lungilākkoi.
\v 29 Sebeden Josebe rathtāni sājenei Goshenat tār bāppuo Isrāelloi deghā ahbāttei gela. Ār te tār bāppuoloi deghā ohnei tār bābar gattanābuot ājā gorih dhorinei bhālakkan hānilo.
\p
\v 30 Ār Isrāele Josebare halah, <<Ikkunu mui manar suge mori pārim, kāran mui tar muon degilung, tui ejha sang bāji āghas.>>
\p
\v 31 Sebeden Josebe tār bhēiunare ār tār bābar bek ghorbounare halah, <<Mui jenei Phārore khabarān dimboi, ār mui tāreh hom, <Mar bhēiun ār bābār bek ghorboun Kānān dejattun mar idu eschuon.
\v 32 Ār tārāh ahlākke bherā rākkoli, kāran tārāhr kāmāni ahlade pojupāl corānā, ār senattei tārāh laghe gorih tārāhr goru, bherāpālun, tārāhr pojupālun, ār tārāhr jieni ela, sieni bekkāni ānnuon.>
\v 33 Ār ejānnye gorihnei jakkene Phāro tamāhre dāginei pujhor goribo, <Tumih hi kām gara?>
\v 34 Ār tumih ejānnye gorih uttor duo, <Tar ēi cāgoschyeune pitti pitti āmalattun dhori, cigonattun dhorinei ikkye sang pojupāl corei ejir,> sālen tumih Goshen dejat bojotti gorih pebā; kāran Egypt mānuschune pojupāl rākkoliunare ghinān.>>
\c 47
\p
\v 1 Sebeden Josebe Phāro sidu jenei halagoi, <<Mar bāppuo ār mar bhēiune, tārāhr bherā pālun ār pojupālun, ār tārāhr bek sompottiāni samat Kānān dejattun eschuon, ār ikkunu tārāh Goshen dejat āghan.>>
\v 2 Ār te tār bhēiunottun pās jan laghe gorih ninei Phāro sidu nilo.
\v 3 Sebeden Phāro tār bhēiunottun pujhor gorilo, <<Tumih hi kām gara?>>
\p Ār tārāh Phārore uttor dinēi halāhk, <<Tar ēi cāgoschyeun, āmih ār āmāhr purbopuruschun ahlangge bherā rākkoli.>>
\v 4 Tārāh Phārore āra halāhk, <<Āmih ēi deschānat thebāttei ejchyei, kāran tar ēi cāgoschyeunar pojupālun corebār jāgā nei, hittei bili Kānān dejat shānggādik gorihnei bhādarāt poschye. Senattei ikkunu, doye gorihnei tar cāgoschyeunare Goshen dejat thebāttei de.>>
\p
\v 5 Sebeden Phāro Josebare halah, <<Tar bāp ār bhēiune tar idu eschuon.
\v 6 Egypt deschān tar mujungot āghe. Dejar bhidire begattun gam jāgānat tar bāp ār bhēiunare bojotti gorihbār bebostā gorih de. Tārāh Goshenat bojotti gottok. Ār tārāhr moddye judi upojukta mānus thele, sālen tārāhre mar pojupālunar mul rākkoli ihjebe dāittyo dis.>>
\p
\v 7 Sebeden Josebe tār bāp Jākobare ninei Phāro mujungot gela, ār Jākobe Phārore āsirbāt dilo.
\v 8 Phāro Jākobottun pujhor gorilo, <<Tui hai bajhar ohyos?>>
\p
\v 9 Ār Jākobe Phārore uttor dinēi halah, <<Mar parbāschye samayān 130 bajhar ahla; mar jibanar bajharunar dinun ham ār bajang. Ār ēi dinun mar purbopuruschune parbāschye gorih bāji royonde bajharunar tulonāi ham.>>
\v 10 Sēh paredi Jākobe Phārore āsirbāt gorilo, ār Phāro mujungottun bidei lonei nigili gela.
\p
\v 11 Ār Josebe Phāro uhgumar dhage Egypt dejar begattun gam bāmat, Rāmeses jāgāt, odhihār dinēi tār bābare ār bhēiunare bojei dilo.
\v 12 Sebeden Josebe tār bāppuore, bhēiunare, ār tār bāppuar bek ghorbounare tārāhr poribārat songkye ihjebe khāddyo dinēi pālela.
\s1 Bhādarāttān ār Josebar Sāsan
\p
\v 13 Sakkene gadā decchānit hebār jinis na ela, kāran shānggādik gorihnei bhādarāt poschye, senattei Egypt deschān ār Kānān deschān bhādarādar kārane acal ohye.
\v 14 Egypt ār Kānān dejar jē tengāunnoi mānuschune bijidānā hinnyon, Josebe sēh bek tengāun thubeye. Ār te sēh bek tengāun Phāro rāj bhāndālat ānilo.
\p
\v 15 Egypt ār Kānān dejat bek tengāun haras gorih phureinei, bek Egypt mānuschune Josebar idu ēnēi halāhk, <<Āmāhre khāddyo de, āmāhr tengāun phureion bilinei, āmih tar cok deghāt mori jedang nāhi?>>
\p
\v 16 Sebeden Josebe halah, <<Tamāhr pojugun duogi, ār judi tamāhr tengāun phurei thān, mui tamāhre pojugunar ājāi hebār dim.>>
\v 17 Sebeden tārāhr pojugun Josebar idu ānilāk, ār Josebe tārāhr ghorā, bherā pāl, goru pāl, ār gādhāunar badale khāddyo dilo. Ēdhokkye gorihnei Josebe tārāhr bek pojugunar badale sēh bajharbuot tārāhre khāddyo dilo.
\p
\v 18 Ār sēh bajharbuo bidi jenei, sēh paredi bajharbuot tārāh āra Josebar idu ēnēi tāreh halāhk, <<Āmih mar probhuttun hischu na lugeibang, āmāhr bek tengāun phureion, ār pojugunuo mar probhur ohyon. Ikkunu āmāhr heyegāni ār jāgāni bāde mar probhur mujungot āmāhr hischu nei ār.
\v 19 Āmih ār āmāhr jāgāni samat tar cok deghāt āmih hittei mori jebang? Tui khāddyo ājāi āmāhre ār āmāhr jāgāni hini la, āmih āmāhr jāgāgāniloi Phāror bānidāji ahbang. Āmāhre tui bijbijidi de, sene āmih bājibang, mori na jebang, ār jāgānio nasta na ahba.>>
\p
\v 20 Sebeden Josebe Egypt dejar bek jāgāni Phārottei hini lalha; kāran bhādarāde sojjyo na ohnei Egypt dejar bek mānuschune tārāhr bhuieni bēschuon. Ēdhokkye gorihnei bek jāgāni Phāror ohye.
\v 21 Ār te Egypt dejat ek siminettun dhori āra ek simenār thum sang bek mānuschunore sahrānit bojei dilo.
\v 22 Te bānā thāgurunor jāgāni na hine; kāran thāgurunattei Phāro horāgi thoi de, ār tārāh Phāro thoi dede horāgiun hedāk. Senattei tārāh tārāhr jāgāni na bejan.
\p
\v 23 Sebeden Josebe mānuschunore halah, <<Sa, eschye mui tamāhre ār tamāhr jāgāni Phārottei hini loyong. Shuno, ēi bijbijidiun tumih bhuienit hujogoi.
\v 24 Ār tumih siunottun jē ehlāpādiāni pebā, sienittun pās bhāge ek bhāk Phārore dibā. Ār bāgi cēr bhāk tamāhr khedar bijbijittei, tumih khebāttei, tamāhr ghorbounattei ār tamāhr gurounattei khāddyo ihjebe tumih rāgebā.>>
\p
\v 25 Sebeden tārāh halāhk, <<Tui āmāhr parānāni rokkye gorih dilē; mar probhur cogedi āmih jene doyeān pēi ār āmih Phāror bānidāji ahbang.>>
\v 26 Ār Josebe bek Egypt deschānat sien ekkān niom gorilo, ār sēh niomān eschye sang coli ejher, pās bhāgar ek bhāk Phāror ahy, bānāh thāgurunor bhuieni Phāror na ahy.
\s1 Jākobar idu Josebar Sabat
\p
\v 27 Ār Isrāeliune Egypt dejat, Goshenat bojotti gorihlāk. Tārāh sidu sompottir odhihāri ohyon, tārāh bārih jeion ār shānggādik gorih saisāgar ohy jeion.
\v 28 Jākobe Egypt dejat sattara bajhar sang roye. Ār Jākobe tār jinghāniānat 147 bajhar bāschye.
\p
\v 29 Sēh paredi Isrāelar moribār samayān hājeyegi, ār te tār puo Josebare dāginei halah, <<Ikkunu mui judi tar cogedi doyeān pēi thāng, sālen doye gorihnei tui tar āhttān mar dābānāt tale tha, marloi tui doye ār sottyo bebahār gar. Doye gorihnei tui mareh Egypt dejat na gāres.
\v 30 Kintu mui jakkene mar bābar buroburiunar hāi porim, sakkene tui mareh Egypt dejattun nejenei tārāhre gāreionde jāgāt mareh gāreschoi.>>
\p Ār Josebe halah, <<Tui jien hale, mui sien gorihm.>>
\p
\v 31 Sebeden Isrāele halah, <<Tui mar idu sabat hā.>> Ār te tār idu sabat hehla. Sakkene Isrāele bischonānar sidenadi tār mādhābuo nigurilo.
\c 48
\s1 Jākobe Josebar Puounare Āsirbāt Dilo
\p
\v 1 Ār sienir paredi hana ekjane Josebare halah, <<Sāh, tar bāppuo asuk>>; senattei te tār dibye puo Manashi ār Ephrāimore laghe gorih nilo.
\v 2 Ār Jākobare halāhk, <<Sāh, tar puobuo Josebe tar idu ejher>>; ār Isrāele nije daramara gorih udinei bischonānat bojilo.
\v 3 Sebeden Jākobe Josebare halah, <<Begattun Dāngar boli Gojēnnuo Kānān dejat Luj jāgānat malloi deghā ohye ār mareh āsirbāt goschye.
\v 4 Ār te mareh hoye, <Sāh, mui tareh bangsa bārinei saisāgar gorih dim, ār mui tattun bhālokkun jāt bānem. Ār tar paredi ebākke bangsaunare umora odhihār ihjebe ēi deschān dim.>
\v 5 Ār ikkunu tar dibye puo Manashi ār Ephrāim, jiune mui Egypt dejat tar idu na ette Egypt dejat jormeion, siunuo mar; Reuben ār Simeonar dhokkye tārāhyo mar ahbāk.
\v 6 Kintu tui tārāhr paredi jiunore jarma duos, sēh bangsaun bekkun tar ahbāk; ār jakkene tārāhre sompotti diye ahba, tārāhr di bhēior nānge\f f \fr 48:6 \fk di bhēior nānge:\ft Ēi di bhēi ahlākke <<Ephrāim ār Manashi.>>\f* sēh odhihārān diye ahba.
\v 7 Ār mui jakkene Pādānattun ejhangar, Ephrāthat lungibār ekkā āgedhi Kānān dejat mar hāi Rāchele moschye. Ār mui tāreh Ephrāthar padat gāreiong, sien Bethlehemuo han.>>
\p
\v 8 Sebeden Isrāele Josebar puounare deghilo ār pujhor gorilo, <<Iun hannā?>>
\p
\v 9 Josebe tār bābare halah, <<Iun ahlākke mar puoun, jiun Gojēne ēi dejat mareh diye.>>
\p Ār te halah, <<Doye gorihnei tārāhre mar idu ān, ār mui tārāhre āsirbāt gorihm.>>
\v 10 Sakkene Isrāele buro ohnei tār cokkun ghur ghur ohyon, senattei te hischu na deghe. Sebeden Josebe tār puounare tār hāi ānilo, ār te tārāhre ājā gorinei cumilo.
\v 11 Ār Isrāele Josebare halah, <<Mui tar muon āra debār ājhā na ela; kintu sāh, Gojēne mareh tar bangsauno degela!>>
\p
\v 12 Sakkene Josebe tār puoun Isrāelar hara ugurettun lāmela, ār te mādit habāl bājenei sālām gorilo.
\v 13 Ār Josebe tār dibye puore āra Isrāelar idu ānilo. Te Ephrāimore dēn āhdedi dhorinei Isrāelar bāngedi ār Manashire bāng āhdedi dhorinei Isrāelar dēnēdi gorih tār idu ānilo.
\v 14 Sebeden Isrāele tār den āhttān bābenei guro bhēibuo Ephrāimar shirebuot dhorilo, ār tār bāng āhttānnoi Manashi shirebuot dhorilo. Isrāele jāni-shuni tār āhttāni singori bābei diye, kāran Manashi ahlade polim puobuo.
\v 15 Ār te Josebare āsirbāt dinēi halah,
\b
\q1 <<Jē Gojēnnuo mujungot mar purbopurus
\q2 Ābrāhāme ār Isāke āhdhā-udo gorihdāk,
\q1 Ār jē Gojēnnuoi mar gadā jinghāniānat,
\q2 Eschye sang mareh pālei ānilo,
\q1
\v 16 Ār jē sarga duttuoi mareh bajangattun rokkye goschye,
\q2 Sibye maradshaunare āsirbāt gorok.
\q1 Tārāhr ugure thok mar nāngān,
\q2 Ār mar purbopurus Ābrāhām ār Isākar nāngān;
\q1 Ār tārāh pittimiānat bārih jenei,
\q2 Sāgar bangsa bārādok.>>
\b
\p
\v 17 Ebār jakkene Josebe tār bābe Ephrāimar shirebuot den āhttān tuli diyede sien degilo, te bejār pela. Senattei te Ephrāimar shirebuottun Manashir shirebuot tār āhttān bodoli dibāttei tār bābar āhttān ālak gorih dilo.
\v 18 Ār Josebe tār bābare halah, <<Oh bā, sedhokkye nai, kāran ibye polim puobuo; tār shirebuot tar den āhttān tuli de.>>
\p
\v 19 Kintu tār bāppuo berāji ohnei halah, <<Mui khabar pāng, oh put, mui khabar pāng. Teyo ikkuo jāt ahba, ār te nāngkorā ahba; kintu tār guro bhēibuo tāttun bes dāngar ahba, ār tār bangsaunottun saisāgar jāt ahbāk.>>
\p
\v 20 Sedinnye te tārāhre āsirbāt dinēi halah, <<Isrāeliune tar nāngānnoi āsirbāt pebāk. Tārāh habāk, <Gojēne tareh Ephrāim ār Manashir dhokkye gorok!> >> Ār ēdhokkye gorihnei te Manashir āgedhi Ephārāimare thala.
\v 21 Sebeden Isrāele Josebare halah, <<Sāh, mui mori jāngar, kintu Gojēne tar laghe theba ār tareh tar purbopuruschunar dejat phirei nejeba.
\v 22 Sēh bārāio mui tareh tar bhēiunottun ek bhāk bes odhihār dilung. Sieni mui mar nijor dhāmā ār dhonuloi Āmor bangsaunottun hāri loyong.>>
\c 49
\s1 Tār Puounare Jākobar Sej Upodes
\p
\v 1 Ār Jākobe tār puounare dāginei halah, <<Tumih thubogi, jene sejar dinunot tamāhr hi ahba, sieni tomāhre mui hoi di pārang.
\b
\q1
\v 2 <<Jākobar puoun, tumih tubo ah ār shuno, tamāhr bāp Isrāelar hadhāni shuno.
\b
\q1
\v 3 <<Reuben, tui ahlede mar polim puobuo,
\q2 Tui mar balān, ār mar soktiānar ārāmbhagān.
\q1 Tui sarmānedi bega ugure
\q2 Ār hemodādi bega ugure.
\q1
\v 4 Tui pānih dhokkye gangār,
\q1 Tui bega ugure na thebe,
\q2 Kāran tui tar bābar bischonat jeios;
\q1 Sebeden tui sien apobitra goschuos,
\q2 Te mar bischonat jēye.
\b
\q1
\v 5 <<Simeon ār Lebhi ahlākke bhēi;
\q2 Tārāhr dhāmāgāni ottyesārar āhttyer.
\q1
\v 6 Oh mar parānān, tārāhr temmāngat na mijes;
\q2 Oh mar sarmānān, tārāhr samājat jok na dis;
\q1 Kāran tārāh rāge mānus morei phelluon,
\q2 Ār tārāhr nijor ischye dhage biris goru guj hābi duon.
\q1
\v 7 Tārāhr rākkānat obhishāp porok, kāran sien shānggādik;
\q2 Ār tārāhr pāgānā rākkānat obhishāp porok, kāran sien cit sālluo!
\q1 Mui tārāhre Jākobar laghe bhāk gorih dim,
\q2 Ār Isrāelar bhidire tārāhre setterā gorih dim.
\b
\q1
\v 8 <<Judā, tar bhēiune tareh bāini goribhāk;
\q2 Tar āhttān tar sottrugunor gattanāt dhoribo;
\q2 Tar bābar puosābāune tar mujungot mādhā niguribāk.
\q1
\v 9 Judā ahlade Singho sah;
\q2 Put, tui sigerbuottun phischos.
\q1 Te mādhā nigurilo, te Singho dhokkye hāpdi thela;
\q2 Ār singhore hannā jāgebāk?
\q1
\v 10 Rājār ludikkuo Judār āhdattun āhji na jeba,
\q2 Tār di tengopādā serettun bijerar ludikkuo na jeba,
\q1 Jābat Shiloh\f f \fr 49:10 \fk Shiloh:\ft Messiāhr onnyo ekkān nāng.\f* na eje;
\q2 Mānuschune tār uhgum māni colibāk.
\q1
\v 11 Te ānggurar ludiānat tār gādhābuo bāni thaba,
\q2 Ār gam ānggurar ludiānat tār gādhā sahbuo bāni thaba;
\q1 Tār silumun te ānggurar rajchoi dhoye,
\q2 Ār tār hābarāni ānggurar loloi dhoye.
\q1
\v 12 Tār cokkun ānggurar rājāttun bes rāngā ohyon,
\q2 Ār tār dāttun dudottun bes dhup ohyon.
\b
\q1
\v 13 <<Jebulune sāgara pārat bojotti goribo;
\q2 Te jāhāj bhirebār ghāt ahba,
\q2 Ār tār simineān Sidon sang ahba.
\b
\q1
\v 14 <<Isākare ahlade ikkuo bolibanda gādhā,
\q2 Te huora sere pori thāi;
\q1
\v 15 Te degilode jireni holābuo gam,
\q2 Ār decchānuo dol.
\q1 Te bugi bugibāttei tār bārāhni pādilo,
\q2 Ār te hotin kām gorihye bānidāji ahla.
\b
\q1
\v 16 <<Dāne Isrāelar ikkuo gutti ihjebe
\q2 Tār mānuschunor bijer goribo.
\q1
\v 17 Dāne padar pājārāt sāp ahba,
\q2 Ikkuo bisbolā sāp ohnei padha pājārāt theba,
\q1 Te ghorā thengānit hude,
\q2 Ār ghorā pidhit soriebuoi pijhēdi ullei pare.
\q1
\v 18 Oh Umora Probhu! Mui tar muktiān bāschei āghang,
\b
\q1
\v 19 <<Gādare sonyo dale ākraman goribhāk,
\q2 Kintu te pijhēdi tārāhre ākraman goribo.
\b
\q1
\v 20 <<Āsherattun begattun gam hebār jinis jormeba,
\q2 Ār te rājār hāddyoāni jukkol goribo.
\b
\q1
\v 21 <<Naphtāli ahlade iri diye uhringar dhokkye;
\q2 Te dol hadhā hai.
\b
\q1
\v 22 <<Josebe ahlade phale bharan gājar dhokkye,
\q2 Pānih hure phale bharan gājar dhokkye,
\q2 Sibyer dhelāun debālānar obolā pār ahn.
\q1
\v 23 Dhonu dhorieune tāreh shānggādik gorih duk duon,
\q2 Sel mārinei tāreh dukkodajāt phelluon.
\q1
\v 24 Kintu tār dhonuān daramara roye,
\q2 Ār tār āhdar bārāhni sakta roye,
\q1 Jākobar Dāngar boli Gojēnnuor āhttānar dārāi,
\q2 Jibe Isrāelar bherā rākkolibuo ār silluo.
\q1
\v 25 Tamāhr bābar Gojēnnuoi tareh bal dibo,
\q2 Ār Begattun Dāngarbuoi tareh āsirbāt goribo,
\q1 Te sargar āsirbāttoi ugurettun tareh āsirbāt goribo.
\q2 Mādi bhidire gobhin talāttun āsirbāt goribo,
\q1 Dut ār garbha phalloi te tareh āsirbāt goribo.
\q1
\v 26 Mar purbopuruschunar āsirbāttānar dhārāne
\q2 Tar bābar āsirbāttān begattun gam,
\q2 Sien umora murobuo sang lummegoi.
\q1 Sieni Josebar mādhā ugure poribo,
\q2 Tār bhēiunottun judo ohy jēye bhēibuor tālluoānat sien poribo.
\b
\q1
\v 27 <<Benjāmine ahlade ikkuo hutyeri hokkeye bāgha dhokkye,
\q2 Bennye pottye te siger mārinei heba,
\q2 Ār rēdot te ludi ānnye jinischāni bhāk gare.>>
\b
\p
\v 28 Iun bekkun ahlākke Isrāelar bārabuo bangsa; ār tārāhr bāppuo āsirbāt dede aktat tārāhre ēi hadhāni hoye. Ār te tārāhre āsirbāt gorilo; te tārāhre potti janare lāgede dhage āsirbāt gorilo.
\s1 Jākobar Mrittu ār Gārānā
\p
\v 29 Sebeden Jākobe tārāhre uhgum dinēi halah, <<Mui mar āgedhi moschuonde mānuschunor laghe thubebār hājēyong. Mareh Het bangsar Ephronar māttuot mar purbopuruschunare gāreionde gāttuot gāreyo.
\v 30 Sēh gāttuo Mākpelā bhuiat āghe, sibye Kānān dejat, Māmre mujungedi. Ābrāhāme Het bangsar Ephronattun sien sobāsāl bānebār odhihār pebāttei hinnye.
\v 31 Siot tārāh Ābrāhāmare ār tār mokkuo Sārāhre gāreion. Sēh jāgānat Isākare ār tār mokkuo Rebekāre gāreion, ār muio Leāhre siot gāreiong.
\v 32 Sēh māttuo ār sienar sangmoddye gāttuo Hethar puounattun hini luo ohye.>>
\v 33 Ār Jākobe tār puounare uhgum di phureinei, te tār thengāni bischonat tulinei tār sej nijeschān phelela. Ār tār mānuschunor laghe thubo ahla.
\c 50
\s1 Jākobare Gārebār Jukkol
\p
\v 1 Sakkene Josebe tār bābar muonat muon bājenei hānāhudi gorilo ār tāreh cumilo.
\v 2 Ār Josebe tār cāgoschye dāktarunare tār bāppuar heyeānat na pajede tumbās majalā guli dibāttei uhgum dilo. Sebeden dāktarune Isrāelar heyeānat na pajede tumbās majalā guli dilāk.
\v 3 Tārāh sēh kāmān 40 din sang gorih pelāk, kāran sēh na pajede tumbās majalāni 40 din guli diye pare. Ār Egypt mānuschune tāttei 70 din sang āhbilēs hēi hēi hānilāk.
\p
\v 4 Ebār jakkene sēh āhbilēs hānār dinun sej ahlāk, Josebe Phāro ghorbounare halah, <<Judi mui tamāhr cogedi doyeān pele, doye gorihnei Phārore ēi hadhāgān hoi duogoi,
\v 5 <Mar bāppuo mareh sabat hābenei ejānnye gorih hoye, <<Sāh, mui mori jāngar; Kānān dejat jē sobāsālānat mattei nije jē gāttuo huri thoyong, tui mareh sēh gāttuot gārebe.>> Senattei ikkunu, doye gorihnei mareh jebāttei de, mui bābāre gārei gārāi āra phiri ēhmboi.> >>
\p
\v 6 Ār Phāro halah, <<Jā, tar bāppuo tareh jē sabattān hābeye, sēh dhage tāreh tui gārāgoi.>>
\p
\v 7 Sebeden Josebe tār bābare gārebāttei gela, ār tār laghe Phāror bek cāgoschyeun, Phāro ghara barjanun, ār Egypt dejar bek barjanun jeion,
\v 8 ār Josebar bek ghorboun, tār bhēiun, ār tār bābar ghorboune tār laghe jeion. Tārāh Goshen dejat bānā tārāhr cigon puosābāun, bherā pālun ār goru pālun phelei jeion.
\v 9 Ār tār laghe ghorā gāri ār ghorā cāleye sonyoune jeion, ār tārāh bhālokkun mānus thubeionnoi.
\v 10 Sebeden tārāh Jardān Gāngar uhuledi, Ātadar hāmārat lunginei siot tārāh manat duge shānggādik gorih āhbilēs hēi hēi hānilāk. Josebe sēh jāgānat tār bābattei sāt din sang manat duge āhbilēs hehla.
\v 11 Ār Ātadar hāmārat tārāhre ēdhokkye gorihnei āhbilēs hāhde deginei, Kānān dejar mānuschune halāhk, <<Egypt mānuschunor ien ekkān gobhin manat duge āhbilēs hāhnā.>> Senattei sēh jāgāgānar nāngān Ābel-Mijrāim\f f \fr 50:11 \fk Ābel-Mijrāim:\ft Hibru hadādi ienar artha <<Egypt mānuschunor āhbilēs hāhnā.>>\f* thoi duon, sien ahlade Jardān Gāngar pārat.
\p
\v 12 Jākobe tār puounare jedhokkye gorih uhgum diye, tārāh sēh dhage kāmān goschuon.
\v 13 Senattei tār puoune tāreh Kānān dejat nejeion, ār tāreh Mākpelā bhuienar gāttuot, Māmre āgedhi, Het bangsar Ephronattun Ābrāhāme sobāsālar jāgāttei hinnyede siot gārelāk.
\v 14 Ār Josebe tār bābare gārei phurānār paredi, tār bhēiun ār jidukkun mānus tār bāppuore gāreibāttei tār samāre jeion, bekkune Egypt dejat phiri gelāk.
\s1 Josebe Tār Bhēiunare Sāntonā Dilo
\p
\v 15 Jakkene Josebar bhēiune degilāk tārāhr bāppuo mori jēye ār tārāh halāhk, <<Ahle Josebe āmāhre bis deghi pāre, ār āmih tāreh jē bek bajang kāmāni goschyei, sienittei te āmāhr ugure henā ugurei pāre.>>
\v 16 Senattei tārāh Josebar sidu khabarbuo pādenei halāhk, <<Tar bābe na matte āmāhre ēi uhgumān dinēi hoye,
\v 17 <Ēdhokkye gorih tumih Josebare hoyogoi, <<Tar bhēiune tareh bajang bebahār goschuon, sene mui tareh hojoli garangar, doye gorihnei tar bhēiunar huhāmāni ār tārāhr pāppāni hemā de.>> > Ikkunu, doye gorihnei tar bābar Gojēnnuor cāgoschyeunar huhāmāni hemā de.>> Ār Josebe tārāhr sēh hadhāgāni shuninei hānilo.
\p
\v 18 Sebeden tār bhēiuneyo tār siot jenei tār sāmne sālām gorih porilāk, ār tārāh halāhk, <<Sāh, āmih ahlangge tar bānidāji.>>
\p
\v 19 Sakkene Josebe tārāhre halah, <<Na doreio, kāran mui hi Gojēnar jāgānat āghang nāhi?
\v 20 Tumih mar biruddye bajangān gorihbār seyo, kintu Gojēne sieni gam ihjebe mane goschye. Ār eschye dinnuo lungei dibāttei, ār ēdhokkye gorihnei bhālok janar parān rokkye gorih dibāttei sien goschye.
\v 21 Ikkunu Senattei tumih na doreio, mui tomāhre ār tamāhr gurounore hebār dim.>> Ār ēdhokkye gorihnei te tārāhre sāntonā dilo, ār tārāhlloi cit pure pārāh hadhā halah.
\s1 Josebar Maran
\p
\v 22 Sebeden Josebe, ār tār bābar ghorboune Egypt dejat bojotti gorihlāk. Ār Josebe 110 bajhar bāschye.
\v 23 Josebe Ephrāimar puounar pudin sang dekkye: Manashir puo Mākirar puounyo Josebar harat dāngar digol ohyon.
\p
\v 24 Ār Josebe tār bhēiunare halah, <<Mui mori jāngar; kintu Gojēne tamāhre hāmākkāi khabar dhoribogi, ār Ābrāhām, Isākar, ār Jākobar sidu jē deschān dibāttei te sabat heye, tomāhre ēi decchānattun nigilei sēh deschānat nejeba.>>
\v 25 Sebeden Josebe Isrāelar puosābāunare ēi sabattān hābenei halah, <<Gojēne tomāhre hāmākkāi khabar dhoribo, ār tumih mar āhrun ēi jāgāttun nejebāgoi.>>
\v 26 Sebeden Josebe 110 bajhar bayoc ohnei mori gela. Tārāh tār heyeānat na pajede tumbās majalā guli dinēi, tār marābuo sundugar bhidire bhorēi Egypt dejat thalāk.
