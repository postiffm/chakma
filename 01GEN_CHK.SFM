\id GEN
\h Ādisristi
\toc2 Ādisristi
\toc3 Ādi
\toc1 Ādisristi
\toc1 Ādisristi
\mt1 Ādisristi
\ili Lēgiyebuo: Mosi
\ili Ghatanānir Samay: Sristir ārambhattun dhori perāi 1876 B.C.
\ili Leghā oyede Samayān: 1500-1400 B.C. bhidire
\ip Bibelluor polim boi ihjebe, Ādisristi boibuot bhālakkāni jinijor ārambhar hadhā leghā āghe. Hintu ājhal ārambhar jinischān ahlade Gojēne mukti garānār ārambhaān. Polim 1 ār 2 bhāgat Gojēne tār rejjyoān pittimit thidye goschyede hadhā leghā āghe. Te nijor ādale mānuc bānēye, jene tārāh tār ājāi pittimiān sāsan gorih pāran. Hintu 3 bhāgat āmih deghidye, polim mānei Ādam ār Ebhi, Gojēnar sottru Sunibuor lehk āhdeyon. Tārāh tārāhre bānēyebuor biruddye jeyon, ār tārāhr pāppān gadā mānei hulot chidi poschye ār siene sānggādik dukkodajā āni dilo. Ār 4 ottun dhori 11 bhāgat pābar dārāi dhangsa ohye, gadā sangsārat pānibān ohy jēyede sien samat puroni bidi jēye hadhā leghā āghe.
\ip Bārah bhāgat Gojēne Ādam ār Ebhire goschyede protiggyeāni hingori poripunno goribo, sieni bepāre leghā āghe. Gojēne Ebhir bangsabuore bebahār gorihnei, Sunibuore ohdei dinēi, tār mānucchun mukti ār uddhor goribo (\xt 3:15\xt*). Te Ābrāhām nānge ekjan mānjore tār cāgoschye ihjebe bājhi loye; ār te tār idu tinen ājhal protiggye goschye. Polimān ahlade Gojēne tāreh saisāgar bangsa dibo. Di lambarān ahlade Gojēne tārāhre bojotti gorihbāttei Kānān deschān dibo. Bega seje te tārāh dārāi ār tārāhr ekjan begattun gunar bangsa dārāi pittimit bek ghorbounare āsirbāt goribo.
\ip Ādisristi boibuor bādbāgi hadāniht hingori ēi protiggyeāni ekkānar pare ekkān poripunno ohye, sieni doledāle bhāngi diye āghe. Ābrāhāmar ār tār bangsaunar saisāgar bādhā, ār pāp theleyo, Gojēne jadepade gorih tār hadāni thik rāgeye. Jinghāni hādāde, te tārāhre bischejar darkārān, ār nijor ugure nirbhar gorihnei calānā dhārāne, Gojēnar ugure bisches rāgenei jinghāni hādānār bepāre ekkān ājhal shikkye diye. Ādisristi boibuor sejedi, Ābrāhāmar bangsaun 70 jan ohyon. Tārāh thidye neye gorih Egypt dejat theleyo, sittun tārāhr ekjan, Josebe, gadā pittimir mānucchunare ekkān bhādarādattun bājeye. Ēdhokkye ghatanāniye pracār gareh, Gojēne bek hāmāni gorih pāre ār te goschyede protiggyeāni bekkāni poripunno goribo.
\ip Ādisristi boibuo Ābrāhāmar bangsaunar jeredi ebākke ikkuo pirihre leghā ohye. Tārāhre Isrāel bangsa han, ār tārāh sakkene Kānān deschān hārih labāttei jāijukkol gattan. Ēi boibuor dārāi, Gojēne te goschye protiggyeāni ugure tārāhr bischeschān bārebāttei degheye ār Gojēne tārāhre jien goribāttei hoye, sien gorihbattei tārāhre uschoni tuli diye. Ādisristi boibuo Gojēnar mānucchunar bek bangsauno idu shikkye pāidye hadhā hai. Āmāhr pāppānittei Gojēnar meyeān hattamān ālājhālā, sien ēi boibuoi phogodāng gorih de. Ēi boibuoi āmāhre āra shikkye de, juni āmih tār ugure nirbhar gorih, te tār uddhor garede hāmānat āmāhr hāmān gatte te āmāhre bal de.
\io1 I. Bek mānucchunnoi Gojēnar samparka (1:1-11:26).
\io1 II. Ābrāhāmar bangsaunnoi Gojēnar samparka. Sēh samparkaānar dārāi, te mānucchunnoi tār samparkaān rokkye goribo (11:27-50:26).
\ie
\c 1
\s1 Siritti Bijok
\p
\v 1 Ārāmbhat Gojēne āgāc ār pittimiān bānēye.
\v 2 Pittimiān nirākār ār hāli ela, ār āndhārān gobhin pāniānar ugure ela. Ār Gojēnar Āptābuo sēh pāniānar ugure bhongi bhongi ela.
\p
\v 3 Sebeden Gojēne hala, <<Pahr ohk,>> Ār pahr ohye.
\v 4 Gojēne pahrān gam degilo. Ār Gojēne āndhārānattun pahrānare phārak gorilo.
\v 5 Gojēne pahrānare din ār, āndhārānare rēt nāng thoi dilo. Sebeden, bellye ār bēnnye ohye, sibye ahlade polim din.
\p
\v 6 Sebeden Gojēne hala, <<Pāniānar moddye ekkān dāngar hulomelā jāgā ohk, ār siene pāniānare phārak gorok.>>
\v 7 Gojēne ēdhokkye gorih hulomelā jāgā bānēye, sienar dārāi hulomelā jāgānar taledi āgedhe pāniānattun hulomelā jāgānar uguredi āgedhe pāniān phārak gorilo, ār sēdhokkye ahla.
\v 8 Gojēne sēh hulomelā jāgānar nāngān āgāc thoi diye. Sebeden, bellye ār bēnnye ohye, sibye ahlade di lambar din.
\p
\v 9 Sebeden Gojēne hala, <<Āgājchānar taledi āgedhe pāniān ekkān jāgāt jamā gorih thok, ār suguno mādiān nigilok.>> Sebeden sēdhokkye ahla.
\v 10 Ār Gojēne sēh suguno jāgānar nāngān mādi thoi dilo, ār sēh jamā ohye pāniānar nāngān sāgar thoi dilo. Ār Gojēne degilode sien dol.
\p
\v 11 Sebeden Gojēne hala, <<Pittimiāne sākpāt, bijibolā ehlāpādi, ār jār jē jāt ihjebe bijibolā guloguli, gulo dharande gāc, pittimiānar ugure utpon gorok.>> Sebeden sēdhokkye ahla.
\v 12 Ār pittimiāne sākpāt, ār jār jē jāt ihjebe bijibolā ehlāpādi, jār jē jāt ihjebe bijibolā guloguli gāc nigilei dilo. Ār Gojēne degilode sien dol.
\v 13 Sebeden, bellye ār bēnnye ohye, sibye ahlade tin lambar din.
\p
\v 14 Sakkene Gojēne hala, <<Rēdattun dinnare judo gorihbāttei āgājar hulomelā jāgāt pahr gorihdiye thādok. Siune cinnottei, samayattei, din ār bajharunattei ohy thādok,
\v 15 ār pittimiānare pahr dibāttei āgājar hulomelā jāgāt pahrdie thādok.>> Sebeden sēdhokkye ahla.
\v 16 Sebeden Gojēne dibye dāngar pahr gorihdiye bānēye. Dāngar pahrgorihdyebuore dinot sāsan gorihbāttei, ār ham pahrdiyebuore rēdot sāsan gorihbāttei bānēye. Ār sēh laghe tārāguno bānēye.
\v 17 Gojēne siunare pittmiānar ugure pahr dibāttei, āgājar hulomelā jāgāt thoye.
\v 18 Din ār rēttuore sāsan gorihbāttei ār āndhārānattun pahrān phārak gorihbāttei siun thoye. Ār Gojēne degilode sien dol.
\v 19 Sebeden, bellye ār bēnnye ohye, sibye ahlade cēr lambar din.
\p
\v 20 Sēh paredi Gojēne hala, <<Pānit jhāk bodi berānde parānbolāloi bharan ohk, ār pēkkune pittimi ugure āgājar hulomelā jāgāt cerohitte uri berādok.>>
\v 21 Sebeden Gojēne bar bar sāgarar jontu, ār jār jē jāt ihjebe pānit jhāk bodi berānde bek jibbolāun, ār bek duobolā pēk jār jē jāt ihjebe bānēye. Ār Gojēne degilode sien dol.
\v 22 Ār Gojēne siunare āsirbāt gorihnei hala, <<Bangsa bārinei saisāgar ohy ja, sāgarar pāniānat bharan ohyo, ār pittimit pēkkuno bārih jādok.>>
\v 23 Sebeden, bellye ār bēnnye ohye, sibye ahlade pās lambar din.
\p
\v 24 Sebeden Gojēne hala, <<Pittimiāne jār jē jāt ihjebe jibbolā jinis: ghorbo poju, buk sejerei bērēye ār jhārbo poju\f f \fr 1:24 \fk jhārbo poju: \ft Hibru hadādi <<pittimir jibbolā>> bujoi. \f* jār jē jāt ihjebe utpon gorok.>> Ār sēdhokkye ahla.
\v 25 Ār Gojēne jār jē jāt ihjebe jhārbo poju, jār jē jāt ihjebe ghorbo poju ār jār jē jāt ihjebe bek mādit buk sejerei berānde parānbolāun bānēye. Ār Gojēne degilode sien dol.
\p
\v 26 Sebeden Gojēne hala, <<Āmih āmāhr ādale ār āmāhr dhokkye gorih mānuc bānei. Ār tārāh sāgarar māschunar ugure, āgājar pēkkunar ugure, pojugunar ugure, gadā pittimiānar ugure, ār pittimit bek buk sejerei berānde, sigunar ugure tārāh sāsan gottok.>>
\b
\q1
\v 27 Sebeden Gojēne nijar ādale mānuc bānēye.
\q2 Gojēnar ādale tāreh bānēye;
\q1 Marat ār milē gorihnei tārāhre bānēye.
\b
\p
\v 28 Gojēne tārāhre āsirbāt diye, ār Gojēne tārāhre hala, <<Bangsa bārinei saisāgar ohy ja, pittimiān bharan goschuo ār sien odhinat tale thoyo. Sāgarar māschunar ugure, āgājar pēkkunar ugure, gadā pittimit carande jibbolāunar ugure, sāsan goschuo.>>
\v 29 Ār Gojēne hala, <<Sa, mui gadā pittimit āghande bijibolā ehlāpādi\f f \fr 1:29 \fk ehlāpādi: \ft Hibru hadādi <<sākpāt>> bujoi. \f*, ār bek bijibolā guloguli gāc tomāhre dilung. Sieni tamāhr hāddyo ahba.
\v 30 Ār bek jhārbo poju, āgājar bek pēkkune, ār pittimit buk sejerei berānde bek jibbolāi hebāttei ēhl sākpāt mui dilung.>> Ār sēdhokkye ahla.
\v 31 Sebeden Gojēne te bānēyede bek jinischāni rēni cela, ār sa, sieni bhāri dol ohye. Sebeden, bellye ār bēnnye ohye, sibye ahlade chai lambar din.
\c 2
\s1 Sāt Lambar Dinnuo
\p
\v 1 Ēdhokkye gorih āgāc ār pittimi ār sēh bhidire bek jinischāni bānānā sej ohye.
\v 2 Ār sāt dinot Gojēne te goschyede hāmāni sej goschye, ār sēh sāt dino dijet tār bek hāmānittun jirela.
\v 3 Sebeden Gojēne sēh sāt lambar dinnare āsirbāt dinēi pobitra gorilo. Hāran sēh dinnuot te tār nije bānēyede ār goschyede bek hāmānittun jirela.
\s1 Eden Bāgānat Bojotti
\p
\v 4 Ien ahlade āgāc ār pittimiān bānā oyede bijogar\f f \fr 2:4 \fk bijogar: \ft Hibru hadādi <<bangsaunar>> bujoi.\f* hadhā. Umora Probhu Gojēne jē dinnye āgāc ār pittimi bānēye,
\v 5 sēh āgedhi pittimit hana bhuiar hera jhup na elāk, ār hana bhuiat sākpāt na ude; Umora Probhu Gojēne pittimit jhar phēlēi na de, ār mādit dukhām gorihye mānucyo na elāk.
\v 6 Hintu pittimittun pung udinei, siene bek mādiānar talāgān bhijeye gorih rāgela.
\v 7 Ār Umora Probhu Gojēne mādittun dhullye lonei jattane mānuc bānēye, tār nākkuodi jibanar nijes phun dinēi bhorēi diye, sene mānucchuo parānbolā ohye.
\p
\v 8 Ār, Umora Probhu Gojēne pugedi, Edenat ekkān bāgān goschye; ār te jattane bānēyede mānucchuore sēh bāgānānat thala.
\v 9 Ār Umora Probhu Gojēne mādittun bek jādar, sāde lup gare pārāh ār hādeio gam lāgede gāc utponno gorilo. Ār sēh bāgānar sangmoddye jibanar gājchuo, gam ār bajang gyen ahyde gājchuoyo ela.
\p
\v 10 Ār bāgānānat pāni dibāttei Edenattun ekkān charā nāl āhdi jēye, sēh charān siottun bhāk ohnēi cēr dajhar ohy gela.
\v 11 Polim sharāgānar nāngān ahlade Pishon; siene bek Hābilā decchān gischye, siot sanā āghe.
\v 12 Sēh dejar sanāgāni gam, ār siot bdellium ār gomet pāttar elāk.
\v 13 Di lambar sharāgān ahlade Gihon, sēh sharāgāne bek Kush decchān gischye.
\v 14 Tin lambar sharāgānar nāngān ahlade Hiddekel\f f \fr 2:14 \fk Hiddekel: \ft Ien ahlade Tāigris Gāngānar Hibru nāng.\f*, sien Āssiriā dejar pugedi nāl āhdi jēye. Cēr lambar sharāgānar nāngān ahlade Iuphrētis.
\p
\v 15 Sebeden Umora Probhu Gojēne mānucchuore nējēnēi, Eden bāgānān cerestā gorihbāttei ār cubi dibāttei sidu rāgela.
\v 16 Ār Umora Probhu Gojēne mānucchuore uhgum dinēi hala, <<Tui ēi bāgānar bek gājchunar phalun tar manar ischye gorih hēi pāribe;
\v 17 hintu gam ār bajang gyen ahyde gājar phalun tui na hebe, hāran jē dinnye sibyer phalun hebe, sēh dinnye hāmākkāi moribe.>>
\p
\v 18 Ār Umora Probhu Gojēne hala, <<Mānucchuo gāi gorih thānāgān gam nai, mui tāttei tār dhokkye ekjan baldiye bānei dim.>>
\v 19 Ār Umora Probhu Gojēne mādittun jē bek jhārbo poju ār āgājar pēkkun jattane bānēye, siunare hi hi nāng thoi diye jāi, senattei siun Ādamar idu ānilo. Sebeden Ādame bek parānbolāunare jibēre jēi nānge dāgilo, sibyer sēh nāngān bojilo.
\v 20 Sēdhokkye gorih Ādame jābotio ghorbo pojugunar, pēkkunar ār jābotio jhārbo pojugunar nāngāni thoi dilo. Hintu, Ādamattei tār dhokkye baldiye shup na pela.
\v 21 Paredi Umora Probhu Gojēne Ādamare gobhin ghum dinēi ghum nējēye, ār te ghum jāde tāttun ikkuo dhāga āhr lonei, sēh jāgāgān ehrāloi nādi dilo.
\v 22 Sebeden Umora Probhu Gojēne marattuottun loyede sēh dhāga āhrbuoloi ikkuo milē bānēye, ār tāreh mānucchuo sidu ānilo.
\p
\v 23 Ār Ādame hala,
\b
\q1 <<Ebār, ibye mar āhrar dhak āhr,
\q2 Ehrār dhak ehrā ohye.
\q1 Marattuottun luo ohye
\q2 Hinattei tāreh Milē huo ahba.>>
\b
\nb
\v 24 Senattei mānjye tār bāb-māunare shārinei tār mokkuoloi egattar ohnēi thebāk, ār tārāh ekkān heye ahbāk.
\v 25 Sakkene mānucchuo ār tār mokkuo, tārāh duojane lāngdā elāk, ār tārāhr lājar gyenān na ela.
\c 3
\s1 Mānucchuor Porikkye ār Bhulat Parānā
\p
\v 1 Umora Probhu Gojēne bānēye jhārbo pojugunar moddye sāppuo begattun cālāk ela. Ār te milēbuore hala, <<Gojēne hi hāmākkāi hoye, <Tumih ēi bāgānar bek gājchunar phalun na hebāttei>?>>
\p
\v 2 Sebeden milēbuoi sāppuore hala, <<Āmih ēi bāgānānar bek gājchunar phalun hēi pāri;
\v 3 hintu, bānā bāgānar sangmoddye jē gājchuor phalun āghan, Gojēne hoye, <Tumih siun na heio, naio dhoschuo, ādikkye tumih moribā.> >>
\v 4 Sebeden sāppuoi milēbuore hala, <<Tumih hāmākkāi na moribā.
\v 5 Hāran Gojēne habar pāi, je dinnye tumih siun hebā, sēh dinnye tamāhr cokkun hulo jebāk, ār tumih gam ār bajang gyen pēnēi, Gojēnar dhokkye ahbā.>>
\p
\v 6 Ār milēbuoi jakkene degilo sēh gājchuo guloun hāhde gam, ār sādeio lup gare pārāh, ār sēh gājchuo gyen dede dhak, sene te sēh phalun pārinei hehla. Te āra tār nekkuoreyo dilo, ār teyo hehla.
\v 7 Sebeden tārāhr duojanar cokkun hulo gelāk, ār tārāh lāngdā āghande sien habar pelāk. Sebeden, tārāh jogonā pādā silenei pinilāk.
\p
\v 8 Ār tārāh bellye thāndā aktat, bāgānat Gojēne berāde ra shuninei, Ādam ār tār mokkuo Umora Probhu Gojēnar mujungattun bāgānānar sangmoddye gājar āndale pollei thelāk.
\p
\v 9 Sebeden Umora Probhu Gojēne Ādamare dāginei hala, <<Tui hudu āghas?>>
\p
\v 10 Sebeden te hala, <<Mui bāgānat tar sabdabuo shuninei doreiong, hāran mui lāngdā, senattei mui dare pollei āghang.>>
\p
\v 11 Ār Gojēne hala, <<Tui lāngdā bili hannā tareh hoye? Jē gājchuor phalun na hebāttei mui tareh mānā goschuong, tui hi sēh gājchuor phalun heioschye ohy ni?>>
\p
\v 12 Sebeden mānucchuoi hala, <<Tui mar laghe thebāttei jē milēbuore duos, te mareh sēh gājchuor phalun diye, sene mui heionge āi.>>
\v 13 Sebeden Umora Probhu Gojēne milēbuore hala, <<Tui ien hi hām gorihle?>> Ār milēbuoi hala, <<Sāppuoi mareh bhuleye, sene mui heionge āi.>>
\v 14 Sebeden Umora Probhu Gojēne sāppuore hala,
\b
\q1 <<Tui ēi hāmān goschuos,
\q2 Senattei bek ghorbo ār jhārbo pojugunattun
\q1 Tui begattun bes obhishāp pele;
\q1 Tui mādit buk sejerei berebe,
\q2 Ār gadā jinghāniānat dhullye hēi pebe.
\q2
\v 15 Sebeden mui tar ār milēbuor moddye,
\q1 Tar ār tār bangsar moddye sottrutā gorih dim,
\q1 Te\f f \fr 3:15 \fk Te: \ft Iot Hibru hadādi marat bujeye.\f* tar shirebuot āghāt goribo,
\q2 Ār tui tār thengar muribuot āghāt gorihbe.>>
\b
\p
\v 16 Sēh paredi te milēbuore hala,
\b
\q1 <<Mui tar puo phudode dukkān ār shuloniān bes gorih bārei dim,
\q1 Tui pire pēi pēi puo phudebe;
\q1 Tar dhāppān tar nekkuor ischye dhage ahba,
\q1 Ār te tareh sāsan goribo.>>
\b
\p
\v 17 Sebeden te Ādamare hala, <<Hāran tui tar mokkuo hadhā shunnos ār jē gājchuor phalunar bepāre mui tareh uhgum dinēi hoyong, <Tui siottun phal na hebe,> hintu tui siottun heios,
\b
\q1 <<Senattei tar dārāi mādiāne obhishāp pela;
\q2 Tar gadā jinghāniānat hādoni gorihnei siottun tui hēi pebe.
\q1
\v 18 Ār tattei siot hādābolā gāc, ār hādājāburo ludi udibo,
\q2 Ār tui sēh mādar ehlāpādiāni hebe.
\q1
\v 19 Tui habālattun ghām phelenei hēi pebe,
\q1 Jedakkan sang tui mādit phiri na jās,
\q2 Hāran tareh siottun luo ohye;
\q1 Hāran tui ahlede dhullye,
\q2 Ār dhullyet tui phiri jebe.>>
\b
\p
\v 20 Ār Ādame tār mokkuore Ebhi\f f \fr 3:20 \fk Ebhi: \ft Hibru hadādi ienar artha <<parānbolā.>> \f* nāng thoi dilo, hāran te bek parānbolāunar mā ela.
\v 21 Sebeden Umora Probhu Gojēne Ādam ār tār mokkuottei cāmārār hābar silei dinēi, tārāhre pinei dilo.
\v 22 Ār Umora Probhu Gojēne hala, <<Sa, mānucchuo gam ār bajang gyen pebāttei āmāhr ekjanar sānnye ahla. Ār ikkunu, ādikkye āht tāninei jibanar gājchuor phalun pāri heba, ār umor sang bājhi theba>>--
\v 23 senattei, jene te jē mādittun ejchye, siot dukhām gorih pāre, Umora Probhu Gojēne tāreh Eden bāgānattun nigilei dilo.
\v 24 Ēdhokkye gorihnei Gojēne mānucchuore dhābei dilo, ār jibanar gājchuor pattān cubi dibāttei Eden bāgānar pugedi karuppunare ār onsur ghurede joljollye ekkān harga thala.
\c 4
\s1 Kāine Ābelare Khun Goschye
\p
\v 1 Ebār Ādame tār mokkuo Ebhi laghe ghum gela, ār Ebhi pedoli ohnēi Kāinare\f f \fr 4:1 \fk Kāinare: \ft <<Kāin>> sabdabuo Hibru hadhā, sien onnyo Hibru sabda dhokkye lāge, sienar arthagān ahlade <<hādoni gorinei pānāh.>> \f* phudela, ār te hala, <<Mui Umora Probhuttun ikkuo marat puo pelung.>>
\v 2 Sebeden te āra Kāinar guro bhēi Ābelare phudela. Ābele bherā sāgal coreda, hintu Kāine khedar dukhām gorido.
\v 3 Ār paredi ek samay ēdhokkye ahla, Kāine tār khedattun phal Umora Probhure dān dibāttei ānilo.
\v 4 Ār Ābeleyo tār bherā sāgalar pālluottun polim phudeye hoyekkuo bherā ār sigunar telāni ānilo. Ār Umora Probhu Ābelare ār tār dānāni gojhi lalha.
\v 5 Hintu, Kāinare ār tār dānāni gojhi na lalha. Senattei Kāinar sānggādik rāk udilo, ār te sudho mu ahla.
\v 6 Sebeden Umora Probhu Kāinare hala, <<Tar hittei rāk uttye? Ār tui hittei sudho mu ohyos?
\v 7 Juni tui gam hām garas, sālen tareh hi gojhi na labāk? Ār juni gam hām na garas, sālen pāppāne tareh duorat hāpdi āghegi. Ār sienar dhāppān tar biruddye ahba, hintu tar sienare sāsan gorānā darkār.>>
\p
\v 8 Sebeden Kāine tār bhēi Ābelloi hadhā hala. Ār ēdhokkye ahla, pare tārāh jakkene khedat gelāk, Kāine tār bhēi Ābelar biruddye udilo ār tāreh khun gorilo.
\v 9 Sebeden Umora Probhu Kāinare pujor gorihnei hala, <<Tar bhēibuo Ābele hudu?>> Te uttor dilo, <<Mui habar na pāng. Mui mar bhēibuor cubidār nāhi?>>
\v 10 Sebeden Umora Probhu Kāinare hala, <<Tui ien hi gorihle? Tar bhēibuor loāne ra shārinei mādittun mareh dāger.
\v 11 Ār ikkunu, jē mādiāne tar āhdattun tar bhēibuor loān hebāttei tār muān hullye, sēh mādiānattun tui obhishāp hele.
\v 12 Tui jakkene ēi mādiānat dukhām gorihbe, siene tareh tār balān na dibo. Tui ēi pittimiānat āsrai sārā birel ahbe.>>
\p
\v 13 Ār Kāine Umora Probhure hala, <<Mar sāstiān, mar sojjyo bārāh ohye!
\v 14 Hāmākkāi eschye tui mareh ēi mādiānattun dhābei dilē, ār tar cogottun mui āhji jēm. Mui pittimit ekjan āsrai sārā birel ohm, ār je mareh shup peba, te mareh khun goribo.>>
\v 15 Sebeden Umora Probhu tāreh hala, <<Senattei je Kāinare morei pheleba, te sāt duno proti phal peba.>> Ār ādikkye hanajane tāreh shup pele khun goribhāk, Umora Probhu Kāinattei ekkān cinno thoi dilo.
\s1 Kāinar Ghorbobuo
\p
\v 16 Sebeden Kāine Umora Probhur mujungattun jenei, Edenar pugedi Not dejat bojotti gorilo.
\v 17 Ār Kāine tār mokkuo laghe ghum jenei tār mokkuo pedoli ahla, ār Enokare phudela. Ār Kāine ekkān sahr bānela, tār puobuo nānge sienar nāngān Enok thoi dilo.
\v 18 Irade Enokattei jormeye; Irade Mēhujāelare jarma diye, Mēhujāele Methushāelare jarma diye, Methushāele Lāmekare jarma diye.
\v 19 Lāmeke dibye mok loye, ikkuar nāng ahlade Ādā, āra ikkuo nāngān ahlade Jillā.
\v 20 Ādā Jabalare phudeye. Te ahlade tāmbulat thānde poju coreyeunar ādi purus.
\v 21 Tār bhēibuo nāngān Jubal. Te ahlade belā ār bājhi bājieunar ādi purus.
\v 22 Ār Jillā Tubal-Kāinare phudeye, te pidol ār lualoi nānān bābottye āhttyer bānēye hāmār ela. Ār Tubal-Kainar bhonnuo ahlade Nāmā.
\p
\v 23 Sebeden Lāmeke tār mokkunare hala,
\b
\q1 <<Ādā ār Jillā, mar hadāgān shuno;
\q2 Lāmekar mokkun, mar hadānit hān pāda!
\q1 Hāran mareh ghā gorih diyede ājāi ekjan marat khun goschuong,
\q2 Mareh mārchyede ājāi ekjan gābuschye khun goschuong.
\q1
\v 24 Juni Kāinare khun garānār proti phal sāt gun ahy,
\q2 Sālen Lāmekare khun garānār proti phal 77 gun ahba.>>
\s1 Ikkuo Nuo Puo
\p
\v 25 Ār Ādame tār mokkuo laghe āra ghum jenei, tār mokkuo ikkuo puo phudēi dilo, ār tār nāngān Seth\f f \fr 4:25 \fk Seth: \ft Hibru hadādi ienar artha <<bājoni goschyebuo.>>\f* thoi dilo. Te hala, <<Kāine morei phellyede Ābelar ājāi Gojēne mareh āra ikkuo bangsa dilo.>>
\v 26 Ār jeredi Sethtattei ikkuo puo jormeye, tār nāngān Enos thoi diye. Sakkettun dhorinei mānucchune Umora Probhur nāngān suron goschuon.
\c 5
\s1 Ādamar Bangsaun
\p
\v 1 Ien ahlade Ādamar bangsaunar boibuo. Je dinnye Gojēne mānucchuore bānēye, te tāreh Gojēnar dhokkye gorih bānēye.
\v 2 Te tārāhre marat ār milē gorih bānēye ār je dinnye tārāhre bānā ohye, te tārāhre āsirbāt dinēi Mānuc nāng thoi diye.
\v 3 Ār, Ādame 130 bajhar bayojat, tār dhokkye ār tār ādale ikkuo puo jarma diye. Te sibyer nāngān Seth thoi diye.
\v 4 Sethare jarma denār paredi Ādame 800 bajhar bāschye; te āra puo-jhi peye.
\v 5 Ādamar bek dinun ihjēp gorihnei te 930 bajhar bāschye. Sebeden te mori jēye.
\p
\v 6 Jakkene Sethe 105 bajhar bayoc ohye, sakkene te Enosare jarma diye.
\v 7 Enosare jarma denār paredi Sethe 807 bajhar bāschye, te āra puo-jhi peye.
\v 8 Sebeden Sethar bek dinun ihjēp gorihnei te 912 bajhar bāschye. Sebeden te mori jēye.
\p
\v 9 Jakkene Enose 90 bajhar bayoc ohye, sakkene te Kenānare jarma diye.
\v 10 Kenānare jarma denār paredi Enose 815 bajhar bāschye, te āra puo-jhi peye.
\v 11 Sebeden Enosar bek dinun ihjēp gorihnei te 905 bajhar bāschye. Sebeden te mori jēye.
\p
\v 12 Jakkene Kenāne 70 bajhar bayoc ohye, sakkene te Māhālālelare jarma diye.
\v 13 Māhālālelare jarma denār paredi Kenāne 840 bajhar bāschye, te āra puo-jhi peye.
\v 14 Sebeden Kenānar bek dinun ihjēp gorihnei te 910 bajhar bāschye. Sebeden te mori jēye.
\p
\v 15 Māhālālele 65 bajhar bayojat Jāredare jarma diye.
\v 16 Jāredare jarma denār paredi Māhālālele 830 bajhar bāschye, te āra puo-jhi peye.
\v 17 Sebeden Māhālālelar bek dinun ihjēp gorihnei te 895 bajhar bāschye. Sebeden te mori jēye.
\p
\v 18 Jakkene Jārede 162 bajhar bayoc ohye, sakkene te Enokare jarma diye.
\v 19 Enokare jarma denār paredi Jārede 800 bajhar bāschye, te āra puo-jhi peye.
\v 20 Sebeden Jāredar bek dinun ihjēp gorihnei, te 962 bajhar bāschye. Sebeden te mori jēye.
\p
\v 21 Jakkene Enoke 65 bajhar bayoc ohye, sakkene te Methuselāre jarma diye.
\v 22 Enoke Methuselāre jarma denār paredi 300 bajhar Gojēnnoi āhdhā-udo goschye, te āra puo-jhi peye.
\v 23 Sebeden Enokar bek dinun ihjēp gorihnei, te 365 bajhar bāschye.
\v 24 Ār Enoke Gojēnnoi āhdhā-udo gorido. Jeredi te luk diye, hāran Gojēne tāreh nējēyegoi.
\p
\v 25 Jakkene Methuselā 187 bajhar bayoc ohye, sakkene Lāmekare jarma diye.
\v 26 Lāmekare jarma denār paredi, Methuselā 782 bajhar bāschye, te āra puo-jhi peye.
\v 27 Sebeden Methuselār bek dinun ihjēp gorihnei te 969 bajhar bāschye. Sebeden te mori jēye.
\p
\v 28 Jakkene Lāmeke 182 bajhar bayoc ohye, sakkene te ikkuo puo jarma diye.
\v 29 Ār te tār nāngān Noā\f f \fr 5:29 \fk Noā:\ft Hibru hadādi ienar artha <<jirānā.>>\f* thoi dinēi hala, <<Umora Probhur obhishāp heye mādiānattun, āmih jē hādoni ār hasta gorih pēr, sēh bepāre te āmāhre sāntonā dibo.>>
\v 30 Noāre jarma denār paredi, Lāmeke 595 bajhar bāschye, te āra puo-jhi peye.
\v 31 Sebeden Lāmekar bek dinun ihjēp gorihnei 777 bajhar bāschye. Sebeden te mori jēye.
\p
\v 32 Jakkene Noā 500 bajhar bayoc ohye, sakkene te Shem, Hām, āra Jāphetare jarma dilo.
\c 6
\s1 Mānabar Bajangāni ār Pābar Sāsti
\p
\v 1 Ār ēdhokkye ahla, pittimit jakke mānuc bārih jā dhorilāk, tārāhttei sāgar jhi jormelāk.
\v 2 Sakkene Gojēnar puoune degilākke mānucchunar jhiun dol. Ār tārāh je jāre bājoni goschuon, siunare lalāk.
\p
\v 3 Ār Umora Probhu hala, <<Mar Āptābuo janammuo mānjor laghe theda nai, hāran, mānuc ahlade bānā heye. Tuoyo tār bayocchān 120 bajhar ahba.>>
\v 4 Sēh samayat pittimit boli mānuc\f f \fr 6:4 \fk boli mānuc: \ft Hibru hadādi, <<Nephilim,>> han.\f* elāk, ār sēh parediyo Gojēnar puoune mānucchunar jhiunar idu jenei thelāk ār tārāhttei puosābā phude duon. Siune puroni āmalar bolibanda ār nāngkorā mānuc elāk.
\p
\v 5 Sebeden Umora Probhu degilode pittimit mānucchunar dhengāni huhp bārih jēye, ār jakke adasāt tārāhr antarar bhābonāgāni bānāh bajang bhābonāloi bhuri thāi.
\v 6 Ār Umora Probhu pittimit mānuc bānenei manat duk pela, ār antarānat pire pela.
\v 7 Sebeden Umora Probhu hala, <<Mui jē mānucchun bāneyong, tārāhre pittimiānattun lugei dim; ār mānucchunar samāre jhārbo pojugun, buk sejerei berānde parānbolāun ār āgājar pēkkunare dhangsa gorihm, hāran tārāhre bānenei mui bhāri manat duk pelung.>>
\v 8 Hintu Noā Umora Probhur cogedi doyeān pela.
\s1 Noā Gojēnare Huhji Gorilo
\p
\v 9 Iun ahlākke Noār bangsaun. Noā ekjan dhārmik mānuc ela. Tār āmalat te bannām sārā mānuc ela. Noā Gojēnnoi āhdhā-udo goschye.
\v 10 Noā tinnuo puo jarma diye, siun ahlākke: Shem, Hām ār Jāphet.
\p
\v 11 Sēh lakkene Gojēnar cogot pittimiān bajang ela, ār pittimiān ottyesārloi bharan ela.
\v 12 Ār Gojēne sangsārar hittyedi rēni cela, ār sa, sien bajang ela; hāran pittimit bek mānucchune bajang padat jeionnoi.
\s1 Jāhājchān Bānā Ohye
\p
\v 13 Ār Gojēne Noāre hala, <<Bek parānbolāunar sej ahbār samayān mar sāmne lunggyegi. Hāran, tārāh dārāi bek pittimiān ottyesārloi bhori jēye. Ār sa, mui pittimiānar samāre tārāhreyo dhangsa gorihm.
\v 14 Senattei gopher\f f \fr 6:14 \fk gopher:\ft Huhp sambhap ek bābottye ohlottye ādhā bāh thenteni nigilede taktā.\f* gājchoi tui ekkān jāhāj bānā; jāhājchānat gudhi bānebe, bāredi ār bhidiredi puldār libi dis.
\v 15 Ār tui ēdhokkye gorih jāhājchān bānebe: jāhājchānar lāmbāgān 300 āht, sienar pādāschyeān 50 āht, ār sien 30 āht ajal ahba.
\v 16 Tui jāhājchānat chālānattun ek āht taledi phogodi hānā rāgēs. Ār Jāhājchānar dhāgedi duor rāgēs; jāhājchān ek, dui ār tin tālā gorih bānes.
\v 17 Ār sa, āgājar taledi bek jibbolāun dhangsa gorihbāttei mui pittimit pānibān gorihm; pittimit bekkun mori jebāk.
\v 18 Hintu tarloi mui mar niomān thik gorihm; ār tui tar puoun, mokkuo ār tar pudobogunnoi sēh jāhājat udibegoi.
\v 19 Ār bek jibbolāunor proti parānbolāttun jur jur gorih tārāhyo bājan pārāh, tar laghe jāhājchānat bhorebegoi. Siun marat ār milē ahbāk.
\v 20 Proti jāt bāgene pēk, proti jāt bāgene poju ār proti jāt bāgene mādit buk sejerei berānde jibbolāun, bāji thān pārāh jur jur gorih tar laghe jāhājchānat bhorebegoi.
\v 21 Sebeden tumih hebāttei bek hāddyoāni āninei tui bekkāni tar idu thubei thabe. Ār sieni tar ār tārāhr hāddyo ahba.>>
\p
\v 22 Sebeden Noā sēdhokkye gorilo; Gojēnar uhgumar dhage te bek hāmāni gorilo.
\c 7
\s1 Bar Pānibān
\p
\v 1 Sebeden Umora Probhu Noāre hala, <<Tar ghorbounnoi tui jāhājchānat sammoi, hāran ēi āmalat mar cogedi tareh dhārmik bilinei dekkuong.
\v 2 Tui bek shiji pojugunattun milē-marat bājinei, proti jādar sāt jur sāt jur gorih, ār ashiji pojugunar milē-marat bājinei, proti jādar ek jur;
\v 3 ār āgājar bek pēkkunattun milē-marat bājinei, proti jādar sāt jur sāt jur gorih, gadā pittimit tārāhr bangsa rokkye ahn pārāh tar laghe rāgēs.
\v 4 Hāran sāt dinar paredi mui pittimit 40 din ār 40 rēt jhar phēlēi dim. Ār mui bāneiongge bek parānbolāun pittimiānattun lugei dim.>>
\v 5 Sebeden, Noā Umora Probhur uhgumo dhage bekkāni gorilo.
\v 6 Pittimit bar pāni oyede lakkene Noā 600 bajhar bayoc ohye.
\p
\v 7 Sebeden Noā pānibān ahba hinattei tār puoun, tār mokkuo, ār tār pudobogunnoi jāhājchānat somilāk.
\v 8 Shiji ār ashiji poju, pēkkun, ār mādit buk sejerei berānde bek jibbolāun,
\v 9 milē-marat jur jur gorih, Noā idu jāhājchānat somilākkoi. Noāre Umora Probhu uhgum diyede dhage tārāh sieni bekkāni gorihlāk.
\v 10 Ār ēdhokkye ohye, sāt dinar paredi pittimit pānibānar pāniān ahla.
\v 11 Noār 600 bajhar bayojat, ditio mājar sattara tārigat pittimir murattun gadā pāninākkun hulo gelāk ār gadā āgājar phogodi hānāun hulo gelāk.
\v 12 Ār pittimit 40 din ār 40 rēt jhar dilo.
\p
\v 13 Thik sēh dinnye, Noā ār Noār puoun Shem, Hām, Jāphet, āra Noār mokkuo ār tār tinnuo pudobo samat jāhājchānat somilāk.
\v 14 Ār tārāh laghe proti jāt bāgene jhārbo poju, proti jāt bāgene ghorbo pojugun, proti jāt bāgene buk sejerei bereye jibbolāun ār proti jāt bāgene pēkkun, bek jādar duobolā pēkkun jāhājchānat somilāk.
\v 15 Ār bek parānbolāun jur jur gorih jāhājchānat Noā idu somilāk.
\v 16 Sebeden Gojēne tāreh uhgum diyede dhage, bek jibbolāunar milē-marat jāhājchānat somilāk. Ār Umora Probhu duorān nādi dilo.
\p
\v 17 Ār 40 din sang pittimit pānibān ahla. Sebeden pāniān bārilo ār jāhājchān bhāji udilo.
\v 18 Paredi pāniān amahada bārih jenei gongār ahla ār jāhājchān pāni ugure bhāji bhāji thela.
\v 19 Ār pittimit sānggādik gorih pāniān gangār ahla, sene āgājar tale bek ajal monmuroun pāniye burela.
\v 20 Pāniān bārih jenei monar cukkonattun panara āht ugure udilo.
\v 21 Ār mādit carande jābotio parānbolāun: pēkkun, ghorbo pojugun, ār jhārbo pojugun, pittimit buk sejerei berānde siun, ār bek mānucchun mori gelāk.
\v 22 Nāgedi nijes pelānde suguno mādit bereye bek parānbolāun morilāk.
\v 23 Ēdhokkye gorihnei Gojēne pittimittun bek parānbolāun: mānuc ār poju, bek bhuk sejerei bereye jibbolāun ār āgājar bek pēkkun lugei dilo. Pittimittun tārāh lugi gelāk. Bānā Noā ār tār laghe jāhājchānat elākke siun bāji thelāk.
\v 24 Ār, pāniānar gangārāne 150 din sang pittimiānare dubei thala.
\c 8
\s1 Bar Pāni Bānān Homilo
\p
\v 1 Sebeden Gojēne Noāre ār jāhājchānat tār laghe elākke bek jhārbo poju ār bek ghorbo pojugun ihdot tulilo. Ār Gojēne pittimit boyer bāh bājei dilo, sebeden pāniān homi gela.
\p
\v 2 Gobhin pāninākkun ār āgājar phogodi hānāun bandha ahlāk, ār āgājattun jhar parānā thāmela.
\v 3 Ār pāniān eksottye pittimittun homi gela. Sebeden 150 din puranār paredi pāniān homi jēye.
\v 4 Sebeden sāt lambar mājchuot, sattara tārigat jāhājchān Arārat monnuot bājhi ralagoi.
\v 5 Ār das māj sang pāniān eksottye homi gela. Sēh das mājat polim dinot monunar cukkun deghā gela.
\p
\v 6 Sebeden 40 dinar paredi Noā te bānēye jāhājchānar phogodi hānābuo huli dilo.
\v 7 Sebeden te ikkuo habā urei dilo, ār sēh habābuo pittimittun pāniān jedakkan sang sugei na jāi, sedakkan sang uri uri roye.
\p
\v 8 Ār mādittun pāniān homi jēyene na jāi habar pebāttei, te āra ikkuo ha urei dilo.
\v 9 Hintu, Pāniāne mādiān ejha burei āghe hinattei habuoi hana puribār jāgā na pela, ār habuoi āra jāhājchānat Noā idu phiri ela. Sebeden tār āhttān bābenei, habuo dhorinei āra jāhājchānar bhidire bhorēi thala.
\v 10 Sebeden te āra sāt din bāschei thenei, jāhājchānattun āra habuo urei dilo.
\v 11 Sebeden bellye mādhānat sēh habuo āra phiri ela, ār sa, tār thuttuot gorih jorbēt gājar nuo sinnye pādā ānilo. Sebeden Noā pittimittun pāniān homi jēyede sien habar pela.
\v 12 Sebeden te āra sāt din bāschei thānār paredi habuore āra urei dilo, hintu habuo hanadin tār idu phiri na ela.
\p
\v 13 Ār ēdhokkye ahla, 601 bajharat, polim mājat polim dinnuot pittimittun pāniān sugei jēi phureye. Sebeden Noā jāhājchānar dhāgoniān hulinei rēni cela, ār sa, mādiān suguno gorih degilo.
\v 14 Ditio mājar 27 tārigat mādiān bekkān sugeye.
\p
\v 15 Sebeden Gojēne Noāre ēdhokkye gorih hala,
\v 16 <<Tui tar mokkuo, tar puoun ār tar pudoboun samat jāhājchānattun nigili ja.
\v 17 Ār tar laghe āghande bek jibbolāunar bek parānbolāun: pēkkun, pojugun, pittimit buk sejerei berānde bek parānbolāun nigilei ān; jene tārāh pittimit bārih jān ār sangkyedi bārih jenei pittimit bangsa bārinei saisāgar ohy jēi pāran.>>
\v 18 Sebeden Noā tār mokkuo, tār puoun, ār tār pudoboun samat jāhājchānattun nigili gela.
\v 19 Ār jār jē jāt ihjebe bek parānbolāun, buk sejerei berānde bek parānbolāun, āgājar bek pēkkun, pittimit berānde bek pojugun jāhājchānattun nigili elāk.
\s1 Noāloi Goschye Gojēnar Cukti
\p
\v 20 Sebeden Noā Umora Probhuttei ekkān dālighar tulilo, ār hoyekkuo shiji poju ār shiji pēk lonei dāligharānar ugure puschye dāli utsarba gorilo.
\v 21 Ār Umora Probhu sienar sottyebāschān cumilo. Umora Probhu mane mane hala, <<Mui mānjottei mādiān obhishāp na dim ār. Mānucchunar antarar bhābonāgāni cigonattun dhori bajang ohy theleyo; mui jēdhokkye gorihlung, sēdhokkye ār hanadin bek parānbolāun morei na phelēm.
\b
\q1
\v 22 <<Pittimiān jedak bilon thāi,
\q1 Hujibār samay ār hābibār samay,
\q1 Juro ār garam,
\q1 Jārhāl ār horānnye,
\q1 Din ār rēt
\q1 Hanadin sej na ahba.>>
\c 9
\s1 Gojēne Noāloi Cukti Gorilo
\p
\v 1 Sebeden Gojēne Noāre ār tār puounare āsirbāt dinēi hala, <<Tumih bangsa bārinei saisāgar ah, ār pittimiān bharan gara.
\v 2 Ār pittimit bek jhārbo pojugun ār āgājat bek pēkkun, pittimit buk sejerei berānde ār sāgarat berānde māschune tamāhre darebāk ār hie goribhāk. Siun bekkun tamāhr āhdat gojēi diye ahla.
\v 3 Bērēi pārande bek buk sejerei berānde parānbolāun tamāhr hāddyo ahbāk. Mui tamāhre hebāttei nānān bābodar ēhl sākpāt duongge dhokkye, bekkāni dilung.
\v 4 Hintu tumih jedābāde lo samat ehrā na heio.
\v 5 Ār hāmākkāi tamāhr jibanar loāni mui dābi gorihm. Mui bek jhārbo poju ār mānjottun sien dābi gorihm. Ār prottyek mānjottun mui tār bhēior jibanān tāttun dābi gorihm.
\b
\q1
\v 6 <<Je mānjor lo nigilei dibo,
\q2 Onnyo mānjye tāreh lo nigilei dibāk.
\q1 Hāran Gojēne nijar ādale mānuc bānēye.
\b
\q1
\v 7 <<Ār tumih bangsa bārinei saisāgar ohy ja,
\q2 Ār ektāl ohnēi pittimiān bharan ohy jeyo.>>
\b
\p
\v 8 Paredi Gojēne Noāre ār tār puounare hala,
\v 9 <<Sa, mui tamāhrloi ār tamāhr paredi ebākke bangsaunnoi ekkān niom garangar.
\v 10 Ār sien tamāhr laghe āghande bek jibbolāunnoi mui gorihm. Sēh sottyoān mui pēkkunnoi, ghorbo pojugunnoi, ār pittimit jedukkun parānbolā tamāhr laghe āghan, sēh bek jhārbo pojugunnoi, jāhājchānattun nigillonde, sigunnoi mui mar cuktiān garangar.
\v 11 Ēdhokkye gorih mui tamārloi mar niomān thik gorihlung, pānibānnoi bek parānbolāun morei na phelēm. Sebeden pittimiān dhangsa gorihbāttei āra pānibān na ahba.>>
\p
\v 12 Gojēne āra hala, <<Mui tamārloi ār tamāhr laghe āghande bek jibbolāunnoi, juk juk dhori thebākke bangsaunattei jē niomān thik gorihlung, sienar cinnoān ahlade ien:
\v 13 Mui megat rānjoni tuli dim. Sien pittimiānar ār mar niomānar cinno ohy theba.
\v 14 Mui jakkene pittimir uguredi mek tuli dim, ār rānjoniān deghā dibo;
\v 15 sakkene tamārloi ār bek parānbolāunnoi mui jē niomān goschuong, sien mui ihdot tulim. Sebeden bek parānbolāun morei phelebāttei āra pānibān na ahba.
\v 16 Ār Rānjoniān megat deghā dilē, sien mui degim. Sebeden tamārloi ār pittimit bek parānbolāunnoi jē niomān goschuong, sien mui ihdot tulim.>>
\v 17 Sebeden Gojēne Noāre hala, <<Ien ahlade pittimit bek parānbolāunnoi mui goschuongge niomānar cinnoān.>>
\s1 Noā Ār Tār Puoun
\p
\v 18 Jāhājchānattun nigillonde Noār puoun ahlākke Shem, Hām, ār Jāphet. Hāme ahlade Kānānar bāppuo.
\v 19 Ēi tin jan ahlākke Noār puoun, ār iunar bangsaune bek pittimiān bhori jeion.
\p
\v 20 Paredi Noā dukhāmbolā ohnēi, te ekkān ānggurar bāgān goschye.
\v 21 Sebeden te ānggurar mat henei māttal ohye, ār tār tāmbulānar bhidire lāngdā gorih pori thela.
\v 22 Ār Kānānar bāppuo Hāme tār bābe lāngdā gorih pori āgedhe sien degilo. Sebeden te bāredi tār di bhēiore halagoi.
\v 23 Sebeden Sheme ār Jāphete hābar loinei, tārāhr bārāht tulinei pischuo pischuo jenei, tārāhr bāppuar lāngdāgān dhāgi dilākkoi. Tārāh mu phirenei elāk hinattei tārāhr bābar lāngdāgān na deghan.
\p
\v 24 Sebeden Noā ānggurar madar māttalān shārinei, tār begattun cigon puobuo tāreh hi bebahār goschye sien habar pela.
\p
\v 25 Sakkene te hala,
\b
\q1 <<Kānānar ugure obhishāp porok;
\q1 Te tār bhēiunar idu begattun tale bānidāji ohnēi thok.>>
\b
\p
\v 26 Ār te āra hala,
\b
\q1 <<Shemar Gojēnnuo, Umora Probhu dhonnyo gorih thok,
\q1 Ār Kānāne tār cāgoschye ohk.
\b
\q1
\v 27 <<Gojēne Jāphetare dāngar gorok,
\q1 Ār te Shemar tāmbular bhidire bojotti gorok;
\q1 Ār Kānāne tār cāgoschye ohk.>>
\b
\p
\v 28 Ār Noā pānibānar paredi 350 bajhar bāschye.
\v 29 Noār bek dinun ihjēp gorihnei, te 950 bajhar bayoc ohnēi mori jēye.
\c 10
\s1 Noār Bangsaun
\p
\v 1 Iun ahlākke Noār puo Shem, Hām, ār Jāphetar bangsaun. Ār pānibān ahnār paredi tārāhr āra puosābā ohyon.
\p
\v 2 Jāphetar puoun ahlākke: Gomer, Māgak, Mādāi, Jāban, Tubal, Meshek ār Tirās.
\v 3 Gomerar puoun ahlākke: Āshkenāj, Riphāth ār Togārmā.
\v 4 Jābanar puoun ahlākke: Ēlishā, Tārshis, Kittim ār Dodānim.
\v 5 Iunar bangsaunattun paredi sāgara dibar mānucchune jār jār hadhā onusāre tārāhr gutti onusāre jāttune judo judo dejat bhāk ahlāk.
\p
\v 6 Hāmar puoun ahlākke: Kush, Mijrāim, Put ār Kānān.
\v 7 Kushar puoun ahlākke: Sebā, Hābilā, Saptā, Rāmā, Sābtekā; ār Rāmā puoun ahlākke Shebā ār Dedan.
\p
\v 8 Kushe Nimradare jarma diye; te pittimit dāngar boli uo dhorilo.
\v 9 Te Umora Probhur cogedi ekjan rāj pollān ela. Senattei ejānnye gorih hadāk, <<Umora Probhur mujungat rāj pollān Nimradar dhokkye.>>
\v 10 Ār Shinar dejar Bābel\f f \fr 10:10 \fk Bābel:\ft Hon nāngānattun <<bābylon>> nāngān ejchye, sabdabuoloi bhābi sele olojolot phelāi.\f*, Erek, Ākkat, ār Kalne, ēi bek jāgāni polim tār rejjyo bhidire ela.
\v 11 Sēh decchānattun te Āssiriā dejat jēye, ār Ninēbhi, Rehobot Ir, Kālā,
\v 12 ār Ninēbhi ār Kālā sangmoddye Resen sahrān bānēye. Sien ahlade begattun dāngar sahrān.
\v 13 Mijrāime Lut, Ānām, Lehāp, ār Nāphtuh bangsaunar purbopurus ela.
\v 14 Te āra Pāthrus jāt ār Kāslu bangsaun (jibēttun Philistioun ār Kāphtor bangsaun ohyon), ēi bekkunare te jarma diye.
\p
\v 15 Ār Kānāne bega dāngar puobuo Sidon, tār taledi Hethare jarma diye.
\v 16 Sēparedi Kānāne āra Jebus bangsaun, Āmor bangsaun, ār Girgās bangsaunare;
\v 17 Hip bangsa, Ārk bangsa, ār Sinio bangsaun;
\v 18 Ārbāt bangsaun, Jemār bangsaun ār Hāmāth bangsaunare jarma diye. Sēh paredi Kānāniounar guttiun bāredi ceropālā setterā ohyon.
\v 19 Ār Sidonattun Gerār sahrar mokkye Gājā sang, Kānāniounar simineān ela. Sebeden Sodom, Gomorā, Ādmā, ār Jēboimar mokkye Lāsā sang tārāhr simine ela.
\v 20 Tārāhr gutti, hadhā, dec ār jāt onusāre iun ahlākke Hāmar puoun.
\p
\v 21 Ār Sheme Eberar bek puosābāunar ādi puruschuo ār Jāphetar bar bhēi, tāttunuo puosābā ohyon.
\v 22 Shemar puoun ahlākke: Elām, Āshur, Ārpaksat, Lut, ār Arām.
\v 23 Arāmar puoun ahlākke: Uj, Hul, Gether ār Māsh.
\v 24 Ārpaksade Shelāre jarma diye, ār Shelā Eberare jarma diye.
\v 25 Ebere dibye puo peye, ikkuar nāngān ahlade Pelek\f f \fr 10:25 \fk Pelek \ft Hibru hadādi ienar artha <<bhāk.>> \f*, hāran tār āmalat pittimiān bhāk ohye; ār tār bhēibuor nāngān ahlade Joktān.
\v 26 Joktānar puoun ahlākke: Ālmodat, Seleph, Hājārmābet, Jerā,
\v 27 Hadorām, Ujāl, Diklā,
\v 28 Obal, Ābimāel, Shebā,
\v 29 Ophir, Hābilā, ār Jobāp. Ēi bekkunare Joktāne jarma diye.
\v 30 Ār Meshā sang, pugedi Sephar jāgā monunar sang tārāhr bojotti goschye jāgā ela.
\v 31 Tārāhr gutti ihjebe, hadhā, dec ār jāt onusāre iun ahlākke Shemar puoun.
\p
\v 32 Tārāhr bangsa onusāre, ār tārāhr jādar moddye, iun ahlākke Noār puounar guttiun; ār pānibānar paredi iunattun nānān jāt pittimit bhāk ohyon.
\c 11
\s1 Bābelar Tongiān
\p
\v 1 Sakkene gadā sangsārānat ekkān bhās ār ekkui māt ela.
\v 2 Ār ēdhokkye ahla, tārāh puk mokkyettun jādonde lakkene, Shinar dejat ekkān tholi jāgā pēion. Ār tārāh siot bojotti gorihlāk.
\v 3 Sebeden tārāh huobolā gorihnei halāk, <<Ejha, āmih it bānei ār siun game āgunat puri.>> Tārāh pāttarar badale it ār jorādibāttei cibidi badale māttye tel bebahār gorihdāk.
\v 4 Ār tārāh halāk, <<Ejha, āmih āmāhttei ekkān sahr ār āgājat mādhābuo dhus hāi sang ekkān tongi bānei. Ār siennoi āmih sunāng gorih, ādikkye āmih gadā pittimiānat setterā ohy jebang.>>
\p
\v 5 Sēh paredi Umora Probhu munischuarar puoune jē sahr ār tongiān bāneion, sien sebāttei lāmmyegi.
\v 6 Sebeden Umora Probhu hala, <<Sa, mānucchune bekkun ek ohyon, ār tārāhr hadāniyo ek. Senattei ikkunu tārāh jē hāmānat āht duon, ār tārāh jien gorihbāttei protiggye garan, sien tārāh goribhāk.
\v 7 Ejha, āmih tale jenei, sidu tārāhr hadāni ohl gorih dioi, jene tārāh ekjanar hadhā āra ekjane bujhobujhi na ahn.>>
\v 8 Sebeden Umora Probhu tārāhre siottun gadā pittimit setterā gorih dilo. Ār tārāh sahrān bānānā hāmān bandha gorih pelāk.
\v 9 Senattei sēh jāgānar nāngān Bābel\f f \fr 11:9 \fk Bābel:\ft Hon nāngānattun <<bābylon>> nāngān ejchye, sabdabuoloi bhābi sele alajalat phelāi.\f* ahla, hāran sēh jāgānat Umora Probhu gadā sangsārar mānucchunar hadāni judo gorih diye. Ār siottun Umora Probhu gadā pittimiānat tārāhre setterā gorih diye.
\s1 Shemar Bangsaun
\p
\v 10 Ien ahlade Shemar bangsaunar bijogar hadhā: pānibānar di bajhar pare, Shemar 100 bajhar bayojat te Ārpaksadare jarma diye.
\v 11 Ārpaksadare jarma denār paredi, Sheme 500 bajhar sang bāschye. Ār te āra puo-jhi jarma diye.
\v 12 Ārpaksade 35 bajhar ohnēi Shelāre jarma diye.
\p
\v 13 Shelāre jarma denār paredi, Ārpaksade 403 bajhar bāschye. Ār te āra puo-jhi peye.
\v 14 Shelā 30 bajhar ohnēi Eberare jarma diye.
\v 15 Eberare jarma denār paredi Shelā 403 bajhar bāschye. Ār te āra puo-jhi peye.
\v 16 Ebere 34 bajhar ohnēi Pelegare jarma diye.
\v 17 Pelegare jarma denār paredi, Ebere 430 bajhar bāschye. Ār te āra puo-jhi peye.
\p
\v 18 Pelege 30 bajhar ohnēi Reure jarma diye.
\v 19 Reure jarma denār paredi Pelege 209 bajhar bāschye. Ār te āra puo-jhi jarma diye.
\v 20 Reu 32 bajhar ohnēi, Serugare jarma diye.
\v 21 Serugare jarma denār paredi Reu 207 bajhar bāschye. Ār te āra puo-jhi jarma diye.
\v 22 Seruge 30 bajhar ohnēi Nāhorare jarma diye.
\v 23 Nāhorare jarma denār paredi Seruge 200 bajhar bāschye. Ār te āra puo-jhi jarma diye.
\v 24 Nāhore 29 bajhar ohnēi Terāhre jarma diye.
\v 25 Terāhre jarma denār paredi Nāhore 119 bajhar bāschye. Ār te āra puo-jhi jarma diye.
\p
\v 26 Terāh 70 bajhar bāschye ār Abrām, Nāhor, ār Hāranare jarma diye.
\s1 Terāhr Bangsaun
\p
\v 27 Ien ahlade Terāh bangsaunar bijogar hadhā: Terāh Abrāmare, Nāhor ār Hāranare jarma diye. Hārane Lotare jarma diye.
\p
\v 28 Ār Hārane tār jarma oyede Kāldio dejat Ur jāgāt, tār bāppuo Terāh mujungat mori jēye.
\v 29 Sebeden Abrāme ār Nāhore duojane mok loyon. Abrāmar mokkuor nāngān ahlade Sāri, ār Nāhorar mokkuor nāngān ahlade Milkā. Hārane ahlade Milkā ār Iskār bāppuo.
\v 30 Sāri bhāj hinattei puo na pāi.
\v 31 Ār Terāh tār puo Abrāmare ār tār nādin, Hāranar puobuo Lotare, ār Abrāmar mokkuo, tār pudobo Sārire laghe nējēye. Ār tārāh eklage Kānān dejat jebāttei, Kāldiounar dejar Urattun gelāk. Sebeden tārāh Hāranat elāk ār sidu bojotti gorihlāk.
\v 32 Terāh 205 bajhar bayoc ohnēi, te Hāranat mori jēye.
\c 12
\s1 Abrāmare Gojēnar Protiggye
\p
\v 1 Umora Probhu Abrāmare hala,
\b
\q2 <<Tui tar decchān,
\q2 Tar hudummoun,
\q2 Ār tar bābar gharān phēlēi jā,
\q1 Mui tareh deghei dimbe decchānat jāgoi.
\q1
\v 2 Mui tattun ikkuo dāngar jāt bānem.
\q1 Mui tareh āsirbāt dim,
\q2 Ār tar nāngān nāngkorā gorih dim.
\q1 Ār tui āsirbādar garābuo ahbe.
\q1
\v 3 Jiune tareh āsirbāt duon,
\q2 Muio tārāhre āsirbāt dim,
\q1 Ār je tareh obhishāp de,
\q2 Muio tāreh obhishāp dim;
\q1 Ār tar dārāi pittimir bek ghorboune āsirbāt pebāk.>>
\b
\p
\v 4 Sebeden Abrāme Umora Probhur sēh hadhā dhage nigili gela, ār Loteyo tār laghe jēye. Hāranattun jārloide lakkene Abrāme 75 bajhar bayoc ohye.
\v 5 Ār Abrāme tār mokkuo Sārire ār tār bhēiput Lotare tār laghe nējēye. Ār Hāranat thākke jē sompottiāni tārāh thubeion, ār jē bek gāburun tārāh loyon, siun samat Kānān dejar mokkye jebāttei bār ahlāk. Sebeden tārāh Kānān dejat lungilākkoi.
\v 6 Ār Abrāme sēh decchānar bhidiredi jāde jāde Shekemar, Marēh jāgānat Elan gājchuo hāi lummegoi. Sakkene Kānān mānucchune sēh dejat bojotti gattan.
\v 7 Ār Umora Probhu Abrāmar sidu deghā dinēi hala, <<Mui tar bangsaunare ēi decchān dim.>> Ār sēh jāgānat Abrāme tāreh deghā diyede Umora Probhuttei ekkān dālighar tulilo.
\v 8 Sebeden te siottun Beth-Elar pugedi monnuot parang jēye. Ār te tār tāmbulān pojimedi Beth-El ār pugedi Ay sahrar mokkye gorih tāngela. Sebeden te sidu ekkān dālighar tulinei, Umora Probhure suron gorilo.
\v 9 Paredi Abrāme lāre lāre gorih dogin mokkye jēye.
\s1 Egypt Dejat Abrāme
\p
\v 10 Sakkene decchānat sānggādik bhādarāt porilo, senattei Abrāme Egypt dejat parbāschye ihjebe thebāttei gela. Hāran Kānān dejat sakkene bhāri bhādarāt ela.
\v 11 Ār Abrāme jakkene Egypt dejat somebāttei hāihure lummegoi, te tār mokkuo Sārire hala, <<Shun, mui habar pāng, tui milēbuo dekte dol.
\v 12 Senattei Egypt dejar mānucchune jakkene tareh deghibāk, ār habāk, <Ibye tār mok,> ār tārāh mareh morei phelebāk. Hintu tārāh tareh bājei rāgebāk.
\v 13 Senattei doye gorihnei tui mar bhon bilinei hos, jene tattei marloi gam bebahār garan ār tar dārāi mar parānān bāje.>>
\p
\v 14 Ār sien ohye, jakkene Abrāme Egypt dejat ela, Egypt dejar mānucchune milēbuore deghinei, tāreh amahada dol deghilāk.
\v 15 Ār Phāror muntriune tāreh deghinei, Phāror mujungat tāreh bāini gorihlāk. Sebeden milēbuore Phāro gharat nejelāk.
\v 16 Ār Phāro milēbuor dārāi Abrāmare sānggādik gam bebahār gorilo. Sebeden Abrāme ektāl bherā sāgal, goru, celā gādhā, sāgar, sāgarāni, pārih gādhā, ār ut peye.
\p
\v 17 Hintu Abrāmar mokkuo Sārittei Umora Probhu Phāro ār tār ghorbounar ugure dāngar byedhi āni dilo.
\v 18 Sebeden Phāro Abrāmare dāginei hala, <<Tui marloi ien hedhokkye hām gorihle? Te tar mok bilinei hittei mareh na has?
\v 19 Tui hittei hoyos, <Te ahlade mar bhon?> Mui tāreh mar mok ihjebe loyong. Sāh, ikkunu tar mokkuore lonei, tar padhe tui jāgoi.>>
\v 20 Sebeden Phāro mānucchunare uhgum dinēi Abrāmare jukkolei dibāttei hala, ār tārāh tār jieni ela, bekkāni dinēi, tār mokkuo samat tāreh pādei dilāk.
\c 13
\s1 Abrāmar Kānān Dec Odhihār
\p
\v 1 Paredi, Abrāme tār mokkuo ār bek sompottiāni loinei, Egypt dejattun gelagoi. Ār te Lotare laghe gorih ninēi dogin mokkye jēye.
\v 2 Abrāme amahada mājan ela. Tār bhālokkun poju elāk, sāgar sanā ār rubo ela.
\v 3 Ār te doginottun jāde jāde Beth-El sahrat lummegoi. Ār Beth-El ār Ay sahrar sangmoddye jē jāgānat tār tāmbulān polimattun dhori tāngeye ela, sēh jāgānat te lummegoi.
\v 4 Te āgedhi ekkān dālighar tullyede sēh jāgānat ejchye. Ār siot Abrāme Umora Probhure suron gorilo.
\p
\v 5 Ār Abrāmar laghe jēyede Lotaryo ektāl bherā sāgalar pāl, goru pāl ār tāmbul ela.
\v 6 Senattei tārāh eksamāre thebāttei jāgāi na hulela. Hāran tārāhr saisāgar sompotti ela hinattei eksamāre tārāh thei na pārilāk.
\v 7 Paredi Abrāmar poju rākkoli ār Lotar poju rākkoliunar moddye holhojjye deghā dilo. Sēh lakkene sēh dejat Kānān ār Pērij bangsaune bojotti gattan.
\v 8 Sebeden Abrāme Lotare hala, <<Doye gorihnei, tar ār mar moddye, tar poju rākkoli ār mar poju rākkoliunar moddye holhojjye na ohk. Hāran āmih ahlangge tarloi sadar.
\v 9 Tar mujungat sāgar jāgā āgedhe nai ni? Doye gorihnei, tui mattun judo ahnā. Tui juni bāngedi bāmmuo lale, mui denedi jēm ār tui juni denedi geleh, mui bāngedi jēm.>>
\p
\v 10 Sebeden Lote Jardan Gāngar bek tholi jāgāgāni shirebuo ālak gorihnei doledāle rēni cela. Te digilode sienit sāgar pāni āghe, ār sien sāde Umora Probhur bāgānar dhokkye ela. Ār Joārat jāde lāgat pāidye Egypt dejar jāgāni dhokkye ela, hāran sakkeneyo Umora Probhu Sodom ār Gomorāh sahrāni dhangsa na gare.
\v 11 Sebeden tāttei Lote Jardan Gāngar bek tholi jāgāni bājhi lalha ār te pugedi gelagoi. Ēdhokkye gorih tārāh ekjane ārek janattun phārak ahlāk.
\v 12 Abrāme Kānān dejat thela, ār Lote sēh bāmar tholi jāgā sahrānit thela. Sebeden te tār tāmbulān Sodom sahrar hāi tāngela.
\v 13 Hintu Sodom sahrar mānucchune sānggādik bajang elāk ār Umora Probhur biruddye bisom pābi elāk.
\p
\v 14 Ār Lote Abrāmattun phārak ohy jānār paredi, Umora Probhu Abrāmare hala, <<Tui jē jāgānat āghas, shirebuo ālak gorihnei siottun uttoredi, doginedi, pugedi ār pojimedi rēni sā.
\v 15 Hāran tui jē jāgāgāni deghar, sieni mui tareh ār tar bangsaunare umorattei dim.
\v 16 Ār mui pittimir dhullye dhokkye tar bangsaun bārei dim. Hanajane juni pittimir dhullyeni goni pāran, sakkene the tar bangsaun goni pāribāk.
\v 17 Tui ut, ēi decchān digellye pādāschye bērēi sā, hāran mui tareh ien dim.>>
\v 18 Sebeden Abrāme tār tāmbulān siottun tulinei gelagoi. Ār te Hebronat Māmre jāgāt jenei elan gājchunar hāi bojotti gorilo. Ār siot te Umora Probhuttei ekkān dālighar tulilo.
\c 14
\s1 Lotar Bondi Dajā ār Mukti
\p
\v 1 Ār Shinar dejar rājā Amraphelar āmalat ēdhokkye ahla, Elāsar dejar rājā Ariok, Elāmar rājā Kedorlāmer, ār Goim dejar rājā Tidal, tārāh ēi cēr jane ekjadhā ahlāk.
\v 2 Tārāh Sodomar rājā Berā, Gomorār rājā Birshā, Ādmār rājā Shinap, Jēboimar rājā Shemeber, ār Belār rājā Joārar biruddye juddho gorihlāk.
\v 3 Ēi bek rājāune Siddimar huonguot (sien ahlade, Nun Sāgarān) egattar ahlākkoi.
\v 4 Tārāh bāra bajhar sang Kedorlāmerar odhinat sebonā goschuon ār tera bajhara dijet tār birut ahlāk.
\p
\v 5 Ār choddyo bajhara dijet Kedorlāmer ār tārloi ekjut elākke rājāune ēnēi Āshterat-Kārnāimat Rephā mānucchunare, Hām bāmat Juj mānucchunare, Shābheh Kiriāthāimat\f f \fr 14:5 \fk Shābheh Kiriāthāimat:\ft Ēi Hibru sabdabuor artha ahlade, <<Kiriāthāimar sang jāgā.>>\f* Em mānucchunare,
\v 6 ār pādārar hāihure El-Pārān sang, Seir monnuar hāi Har bangsaunare ākraman goschuon.
\v 7 Sebeden tārāh sittun phirinei En-Mishpāt lungilākkoi, sien ahlade Kādesh sahrān. Ār tārāh Āmālekkunar bek decchān ār Hājājon Tāmārat elākke Āmor bangsaunare ākraman gorihlāk.
\p
\v 8 Ār Sodomar rājābuo, Gomorār rājā, Ādmār rājā, Jēboimar rājā ār Belār rājābuo (Belā ahlade Joār ādāmān) Siddim huongat elākke rājāunar biruddye juddho gorihbāttei jukkol ahlāk.
\v 9 Tārāh Elāmar rājā Kedorlāmer, Goimar rājā Tidal, Shinar rājā Amraphel, ār Elāsar rājā Ariok, ēi cēr jan rājāloi juddho gorihbāttei pās jan rājā jukkol ohyon.
\v 10 Sēh lakkene Siddimar huonguot sāgar māttye telar gāt elāk. Ār Sodom ār Gomorā rājāun dhēi jāde, tārāhttun hiju mānuc sēh gāttunat porilāk. Ār bāgiun monat dhēi jeion.
\v 11 Sebeden jittonde sēh cērbuo rājāi Sodom ār Gomorār bek dhan sompottiāni ār bek hāddyoāni loinei tārāhr padhe gelākkoi.
\v 12 Tārāh Abrāmar bhēiput Lotare ār tār sompottiāni lonei jeionnoi. Hāran sakkene Lote Sodomat bojotti garer.
\p
\v 13 Sakkene ekjan dhēi jenei bāschyede Hibru mānuc Abrāmare sēh habarān dilogoi. Sēh samayat Abrāme Āmor bangsar Māmre nānge ekjan mānjor elan gājchunar hāi bojotti garer. Māmre ahlade Eskolar ār Ānerar bhēi. Ār ēi mānucchune Abrāmare bal dibāttei ekjadhā ohyon.
\v 14 Abrāme jakkene shunilo, tār hudummobuore dhori nejeion, sakkene te tār nijor gharat jarma ohyonde 318 jan juddho shikkye peye sāgarun loinei, Dān bām sang lorēi nejela.
\p
\v 15 Sebeden rēt ohnēi te tār sāgarunare bhāk gorilo, ār tār sāgarune sottrugunare ākraman gorihlāk ār Dāmāskā sahrar uttoredi Hobā sang tārāhre lorēi nilāk.
\v 16 Sebeden, te bek sompottiāni, ār tār hudummo Lotare, tār sompottiāni, ār milēun samat, bek mānucchunare phirei ānilo.
\p
\v 17 Abrāme Kedorlāmer ār tār samāre elākke rājāunare porājoi gorihnei phiri ejānār paredi, Sodomar rājābuo tārloi deghā gorihbāttei Shābha huonguot, jien Rājār huong han sidu jēye.
\s1 Abrām ār Melkhijedek
\p
\v 18 Sebeden Sālemar\f f \fr 14:18 \fk Sālemar:\ft Hibru hadādi ienar artha ahlade <<shānti>>, Jerusālem sahrānare āgedhi ēi nāngānnoi cinidhāk.\f* Rājā Melkhijedeke pidye ār ānggurar raj ānilo, te ahlade Mahā Probhu Gojēnar thāgur.
\v 19 Te Abrāmare āsirbāt dinēi hala,
\b
\q2 <<Āgāc ār pittimir giroschuoi Mahā Probhu Gojēne,
\q1 Abrāmare āsirbāt duok.
\q1
\v 20 Ār Mahā Probhu Gojēne dhonnyo ohk,
\q2 Je tar sottrugunare tar āhdat gojēi diye.>>
\b
\nb Ār Abrāme bek jinischānittun daje ek dilo.
\p
\v 21 Sebeden, Sodomar rājābuo Abrāmare hala, <<Mānucchun mareh de, ār tui sompottiāni tattei rāghā.>>
\p
\v 22 Hintu Abrāme Sodomar rājābuore hala, <<Mui sarga ār pittimiān bānēyede Mahā Probhu Gojēn, Umora Probhur nānge āht tulinei hangar,
\v 23 mui tattun hischu na lom, eknāl suduo, ekkān jodā pidyeyo na lom. Ār mui tattun hana hischu na nejēm; ādikkye tui habe, <Abrāmare mui mājan goschuong.>
\v 24 Bānā mar gābuschyeune heionde siun de. Ār jiune mar laghe jeion: Āner, Eskol, ār Māmre; tārāhr bhākkuo tārāh lodhok.>>
\c 15
\s1 Abrāmmoi Gojēnar Cuktiān
\p
\v 1 Sēh paredi darsan dinēi Umora Probhur hadāgān Abrāmar sidu ela, ār te hala, <<Abrām, tui na dorēs. Mui tattei rokkye dhāl ohm, ār tar puroskārān jadepode dāngar ahba.>>
\p
\v 2 Hintu Abrāme hala, <<Oh Probhu Gojēn, tui mareh hi dibē? Mui puosārā gorih āghangge sien deghar, ār ēi Dāmāskā hullye Eliejāre ahlade mar ghar sompottiānir odhihāribuo.>>
\p
\v 3 Abrāme āra hala, <<Sā, tui mareh hana puosābā na duos, ār mar gharat jormeye ekjane mar sompottiānir odhihāribuo ahba.>>
\v 4 Sebeden tār idu Umora Probhur hadāgān lummegi. Te hala, <<Ēi mānucchuo tar sompottir odhihāri na ahba, hintu je tar uroje jarmeba, te tar sompottiānir odhihāri ahba.>>
\p
\v 5 Sebeden Gojēne tāreh bāredi āninei hala, <<Tui āgājar mokkye rēni sā, ār tārāun goni pāras nāhi goni sā.>> Ār Gojēne āra tāreh hala, <<Thik Sēdhokkye tar bangsaun ahbāk.>>
\v 6 Ār te Umora Probhure bisches goschye, ār sien Umora Probhu tāttei dhormittoān ihjebe dhori lalha.
\p
\v 7 Sebeden Gojēne tāreh hala, <<Je tar odhihārattei ēi decchān dibāttei, Kāldiounar dejar Ur jāgāttun tareh nigilei ānnye, Mui ohlungge sēh Umora Probhu.>>
\p
\v 8 Ār te hala, <<Oh Probhu Gojēn, mui jē ienar odhiāhribuo ohm, sien hingori habar pēm?>>
\p
\v 9 Sebeden Gojēne tāreh hala, <<Tui tin bajharchye ikkuo pārih gorusha, tin bajharchye ikkuo pādhi sāgal, tin bojhoschye ikkuo pādhā bherā sāgal, ikkuo ha ār ikkuo bājā hodor mar idu ān.>>
\v 10 Sebeden te siun bekkun tār idu āninei di sillye gorilo, ār jār sillye tār dhāgādākkye gorih thala. Hintu pēkkun di sillye na gare.
\v 11 Ār jakkene sigeri pēkkun sēh morā pojugunar ugure porilāk, Abrāme siun dhābei dilo.
\p
\v 12 Sēh paredi belān duberloide aktat, Abrāme sānggādik gorih ghum gela. Ār sa, dargare pārāh ghurguschye āndhārān tār idu lummegi.
\v 13 Sebeden Gojēne Abrāmare hala, <<Hāmākkāi habar pēhs, tar bangsaun bidejat porbhāschye ahbāk ār tārāh bideji mānucchunar tale bānidāji hādi pebāk. Ār sēh dejar mānucchune tar bangsaunare 400 bajhar sang duk-hasta lāgebāk.
\v 14 Ār tārāh jē jāttuo idu bānidāji hādibāk, tārāhre mui bijer gorihm. Sēh paredi tārāh saisāgar dhan sompottiloi sēh dejattun nigili ebhāk.
\v 15 Ār tui shānti gorih tar purbopuruschunar idu jebegoi. Ār tui bes gorih buro ohnēi mori geleh, tareh gārebākkoi.
\v 16 Hintu tar bangsattun cēr lambar bangsabuo, tārāh ēi dejat phiri ebhāk, hāran Āmor bangsar pāppāni ejha sang poripunno na ahy.>>
\p
\v 17 Ār ēdhokkye ahla, jakke belān dubinei āndhār ahla, ār sa, ikkuo dhumobolā sulo ār ikkuo dokdokkye āgun luro deghā dilo. Ār sēh dibye āgun luro sēh di sillye gorih thoye ehrānir sere sere jeionnoi.
\v 18 Sēh dinnye Umora Probhu Abrāmmoi ekkān niom thik gorihnei hala, <<Mui ēi decchān tar bangsaunare dilung. Mui tārāhre Egyptar gāngattun dhorinei bar gāng sang dilung. Sien ahlade Iuphrētis gāngānar sang,
\v 19 Kēnittun, Kēnijio, Kādmoniun,
\v 20 Het bangsaun, Pērij bangsaun, Rephā bangsaun,
\v 21 Āmor bangsaun, Kānān bangsaun, Girgās bangsaun, ār Jebus bangsaunar decchān mui tar bangsaunare dilung.>>
\c 16
\s1 Hāgār ār Ismāel
\p
\v 1 Abrāmar mokkuo Sāri tāttei hana puosābā di na pāre. Ār Hāgār nānge tāttun ekjan Egypt decchye sāgarāni ela.
\v 2 Sebeden, Sāri Abrāmare hala, <<Sāh, Umora Probhu puosābā na phudebāttei mareh bhāj gorih rāgēye. Doye gorihnei mar sāgarānibuo idu jā; ahle tār garbhattun mui puosābā pēi pārang.>> Ār Abrāme Sārāh hadāgān shunilo.
\p
\v 3 Sēdhokkye gorih, Abrāme kānān dejat das bajhar thānār paredi, tār mokkuo Sāri, nijor sāgarāni Egypt decchye Hāgārare tār nekkuo Abrāmmoi jorā bāni dilo.
\p
\v 4 Sebeden, Abrāme Hāgāra idu gela ār te pedoli ahla. Ār jakkene te gorbidye oyede sien bujhi pārilo, sakkene te tār giroschuor mokkuore nāhās gorilo.
\v 5 Sebeden Sāri Abrāmare hala, <<Mar ugure ēi onnyei bebahārar dujchān tar ugure porok! Mui mar sāgarānibuore tareh gojēi duong. Ār te gorbidye ohye hinei mareh nāhās garer. Umora Probhu tar ār mar bijerān gorok.>>
\p
\v 6 Sakkene Abrāme Sārire hala, <<Sāh, tar sāgarānibuo tar āhdat; tui jien gam mane garas, tāreh sien gar.>> Sebeden Sārāh Hāgārare hasta dilo, ār te tāttun dhēi gela.
\p
\v 7 Paredi Umora Probhur duttuoi pādārat ekkān uiphudo hure, Shurar padat jē uiphuttān āghe, siēnar hāi tāreh lāgat pela.
\v 8 Ār duttuoi tāreh hala, <<Oh Sāri sāgarānibuo Hāgār, tui huttun ele? Ār hudu jebe?>> Sebeden te hala, <<Mui mar giroschuo Sārittun dhēi jāngar.>>
\v 9 Sakkene Umora Probhur Duttuoi tāreh hala, <<Tui tar giroschuo idu phiri jā, ār tār odhinat tale tui thākkoi.>>
\v 10 Sebeden Umora Probhur duttuoi tāreh āra hala, <<Mui tar bangsaun sānggādik gorih bārei dim, tārāh sangkyedi goni burei na eschye ahbāk.>>
\v 11 Ār Umora Probhur duttuoi tāreh hala,
\b
\q1 <<Shun, tui gorbidye ohyos,
\q2 Tui ikkuo marat puo phudebe,
\q1 Ār tār nāngān Ismāel\f f \fr 16:11 \fk Ismāel:\ft Hibru hadādi ienar artha <<Gojēne shune.>>\f* thoi dibē,
\q2 Hāran Umora Probhu tar dugar hadhā shunnye.
\q1
\v 12 Te jhārbo gādhā dhokkye mānuc ahba;
\q1 Te bekkunar biruddye ahba,
\q2 Ār bekkune tār biruddye ahbāk.
\q1 Ār te tār bek bhēiunar mujungat bojotti goribo.>>
\b
\p
\v 13 Sebeden Hāgāre jārloi hadhā hoye, sēh Umora Probhur diyede nāngān thoi dilo. Te hala, <<Tui ahlede mareh rēni cāschye Gojēnnuo.>> Senattei te hala, <<Je mareh deghāshuno gare, mui hi tāreh ēi jāgānat delung?>>
\v 14 Senattei sēh huobuo nāngān Ber-Lāhai-Roi\f f \fr 16:14 \fk Ber-Lāhai-Roi: \ft Ienar artha ahlade <<Jedābuor huo, je mareh rēni cāi.>>\f* han. Sibye Kādesh ār Beret sahrar sangmoddye ela.
\v 15 Sebeden Hāgāre Abrāmattei ikkuo marat puo phudēi dilo. Ār Abrāme Hāgāre phudeyede tār sēh puobuor nāngān Ismāel thoi dilo.
\v 16 Abrāmar 86 bajhar bayojat Hāgāre Abrāmattei Ismāelare phudēi diye.
\c 17
\s1 Cuktiānar Cinnoān
\p
\v 1 Jakkene Abrāme 99 bajhar bayoc ohye, Umora Probhu Abrāma idu deghā diye. Ār te tāreh hala, <<Mui ohlungge Begattun Dāngar boli Gojēn; tui mar mujungat jinghāni hādā ār puripunno ohs.
\v 2 Ār mui tar ār mar moddye mar niomān gorihm ār mui sānggādik gorih tar bangsaun bārei dim.>>
\s1 Abrāmattun Ābrāhām Ahla
\p
\v 3 Sebeden Abrāme bukpāri porilo ār Gojēne tārloi hadhā hala.
\v 4 Gojēne hala, <<Sāh, mui tarloi mar niomān thik goschuong, ār tui bhālokkun jādar bāp ahbe.
\v 5 Tar nāngān Abrām na dāgibāk ār, hintu tar nāngān Ābrāhām\f f \fr 17:5 \fk Ābrāhām:\ft Hibru hadādi ienar artha <<bhālokkun mānjor bāp.>>\f* ahba, hāran mui tareh bhālokkun jādar bāp bānelung.
\v 6 Mui tareh sānggādik bangsa bārei dim, ār mui tattun ektāl jāt sritti gorihm. Ār tattun rājā nigilibāk.
\v 7 Mui tarloi ār tar paredi ebākke bangsaunnoi mar jē niomān gorihm, sien tar ār tar bangsaunar pitti pitti āmal sang umorattei ekkān niom ahba. Hāran Mui tar ār tar paredi ebākke bangsaunar Gojēn ohm.
\v 8 Ār tumih jē Kānān decchānat porbhāschye ihjebe āgha, sienar bekkān mui tareh ār tar paredi ebākke bangsaunare umora sompotti ihjebe dim; ār mui tārāhr Gojēn ohm.>>
\p
\v 9 Gojēne Ābrāhāmare āra hala, <<Tui mar niomān pālebe, tui ār tar paredi ebākke bangsauneyo pitti pitti āmal sang sien pālebāk.
\v 10 Ien ahlade tui pālebede mar niomān; jien mar ār tar moddye ār tar paredi ebākke bangsaunnoi goschye niom ahba. Tamāhr moddye bek marat puoune cunducām hābi pebāk.
\v 11 Tumih potti jane sundubuar mādhār cāmān hābi pebā, ār sienoi tamārloi mar niomānar cinnoān ahba.
\v 12 Pitti pitti āmal sang, tamāhr bek marat puoune tārāhr bayoc āttyo din purele, tārāhr cunducāmāni hābi pebāk. Ār jiun tar bangsa nai, ēdhokkye bejāttunar bhidire tar gharat jormele, bāh tengāloi bidejittun hini loye ahle, sigunareyo cunducām hābi dibē.
\v 13 Tar gharat jarma ohye, ār jāre tengā dinēi hine ohye, te hāmākkāi cunducām hābi peba. Ār tamāhr heyet thebade mar niomān, umorattei niom ohy theba.
\v 14 Hintu jār cunducām hābānā na ahba, ēdhokkye cunducām āhāppye marat puounare nijor jādattun bāhr gorih diye ahba. Hāran te mar niomān amānnyo goschye.>>
\s1 Sārittun Sārāh Ahla
\p
\v 15 Sebeden Gojēne Ābrāhāmare hala, <<Tui tar mokkuo Sārire Sāri nānge na dāgis ār, hintu tāreh Sārāh\f f \fr 17:15 \fk Sārāh:\ft Hibru hadādi ienar artha <<rāni.>>\f* nānge dāgibe.
\v 16 Ār mui tāreh āsirbāt dim, tār dine ikkuo puo tareh dim. Mui tāreh āsirbāt gorihm, sebeden te bek jāttunar mābuo ahba, ār tāttun mānucchunar rājāun jormebāk.>>
\p
\v 17 Sakkene Ābrāhāme mādhā nigurinei mādit bukpāri porilo ār ājhilo. Ār te mane mane hala, <<100 bajhar bayocchye buro mānjor puo ahbāk nāhi? Ār 90 bajhar bayocchye Sārāh hi puo phudeba?>>
\v 18 Ār Ābrāhāme Gojēnare hala, <<Oh, Ismāele jene tar doyeloi bāji thāi!>>
\p
\v 19 Sebeden Gojēne hala, <<Sien nai, tar mokkuo Sārāh hāmākkāi tattei ikkuo puo phudēi dibo, ār tui tār nāngān Isāk thoi dibē. Mui tārloi mar niomān gorihm, ār sien tār paredi ebākke bangsaunattei umora niom ahba.
\v 20 Ār Ismāelar bepāre mui tattun shunnuong. Sāh, mui tāreh āsirbāt goschuong, ār mui tāreh bangsa bārinei, siun saisāgar gorih dim. Tāttun bārabuo sāsan gorihye udibāk, ār mui tāreh dāngar jāt bānem.
\v 21 Hintu ejette bajhar ēi samayat Sārāh tattei jāre phudeba, sēh Isākkoi mui mar niomān thidye gorihm.>>
\v 22 Sebeden Gojēne Ābrāhāmmoi hadhā hoi phurenei, te Ābrāhāmar mujungattun ugure udilogoi.
\p
\v 23 Pare Ābrāhāme tār puo Ismāelare ār tār nijor gharat jormeionde siun ār dām dinēi hinnyede bek mānucchunare, Ābrāhāmar gharat jidukkun marat elāk, sēh bek mānucchunare Gojēnar uhgumar dhage sēh dinnuot cunducām hābi dilo.
\v 24 Ābrāhāme jakke cunducām hāppye sakkene te 99 bajhar ohye.
\v 25 Ār tār puobuo Ismāele sundubuor mādhā cāmān hāppyede lakkene te tera bajhar ohye.
\v 26 Sēh dinnuot Ābrāhām ār tār puobuo Ismāelar, duojanar cunducām hābā ohye.
\v 27 Ār tār gharat jormeionde siun ār onnyo jādattun dām dinēi hinnyede sigunar, bek mānucchunar sēh samayat cunducām hābā ohye.
\c 18
\s1 Puo Dibār Protiggye
\p
\v 1 Sebeden Umora Probhu Māmre jāgāt elan gājchunar hāi tār idu deghā dilo. Te dibuschye garamar aktat tār tāmbulānar duorānat boi ela.
\v 2 Ār te shirebuo ālak gorihnei rēni cela, ār sa, tin jan mānuc tār mujungat thiei āghan. Ār te tārāhre deghānār laghe laghe tāmbulānar duorānattun dhābā jenei tārāhlloi deghā gorilogoi. Sebeden te tārāhre mādit ādhu pāri mādhā nigurinei sālām gorilo.
\v 3 Ār te hala, <<Oh mar probhu, juni mui ikkunu tar cogedi doyeān pēi thāng, sālen tar ēi cāgoschyebuore pājārā phāri phēlēi na jebe.
\v 4 Doye gorihnei ekkānā pāni āni duong, ār tumih thengāni dhonēi gājchuo tale jira.
\v 5 Ār mui hoyekkān pidyeāni duong, jene sieniloi ekkenā parānān jurei pāra; hāran, ienattei tumih tamāhr sāgarchyebuo idu ejchuo. Sēh paredi geleyo jēi pāribā.>>
\p Ār tārāh halāk, <<Tui jien hoyos, sēdhokkye gar.>>
\p
\v 6 Sebeden Ābrāhāme hijehischye gorih, tāmbulo bhidire Sārāh idu jenei hala, <<Hijehischye gorihnei tin seah\f f \fr 18:6 \fk seah: \ft Ien ahlade dha dhokkye Hibrugune mābande ekkān jāgā. Ek <<seah>> ahlade 7.3 litār.\f* akta gorih nighus pidye guri molinei cāgā pidye bānei de.>>
\v 7 Ār Ābrāhāme goru pālluo indi dhābā gela ār gamattun sēnēi ikkuo huhji gorusha ānilogoi. Sebeden sibye tār dājibuore dilo ār te jhādi gorih rānih dilo.
\v 8 Sebeden Ābrāhāme dhoi, dut ār rānnye gorushabuo ehrāgān āninei tārāhr mujungat thoi dilo. Ār te tārāh hāi gājchuor tale thiei rala ār tārāh sieni hehlāk.
\p
\v 9 Sebeden tārāh tāttun pujor gorihlāk, <<Tar mokkuo Sārāh hudu?>>
\p Ār Ābrāhāme hala, <<Uio, te tāmbular bhidire āghe.>>
\p
\v 10 Sebeden Umora Probhu hala, <<Mui ejette bajhar ēi aktat\f f \fr 18:10 \fk ejette bajhar ēi aktat: \ft Hibru hadādi <<jibanar samay dhage.>>\f* hāmākkāi tar idu phiri ēhm, ār shun, tar mokkuo Sārāh ikkuo puo peba.>>
\p Sakkene Sārāh ēi hadāni tārāhr pijhēdi tāmbulānar duorānattun shuni roye.
\v 11 Sēh samayat Ābrāhāme ār Sārāh buro ohyon, tārāhr bayocchāni hohrēi jēye ār Sārāhr puo phudebār bayocchāno hohrēi jēyegoi.
\v 12 Senattei Sārāh mane mane āhjinei hala, <<Mar probhu buro ohye, muio buro ohyong, mui ēdhokkye buro hāle hi āra phutti gorihm nāhi?>>
\p
\v 13 Ār Umora Probhu Ābrāhāmare hala, <<Sārāh hittie āhjinei ien hala, <Mui buro ohnēi hāmākkāi puo pēm nāhi?>
\v 14 Umora Probhu gorih na pāschye hi hana āghātye hām āghe? Dhaj diye oyede samayat mui āra tar idu phiri ēhm ār Sārāh sakke ikkuo marat puo peba.>>
\p
\v 15 Hintu Sārāh sien asiger gorihnei hala, <<Mui na āhjang,>> hāran te dorēye.
\p Ār Umora Probhu āra hala, <<Nā, tui hāmākkāi āhjchuos!>>
\s1 Sodomattei Ābrāhāmar Hojoli
\p
\v 16 Sebeden, sēh mānucchun siottun udinei Sodomar sahrar mokkye rēni celāk, ār Ābrāhāme tārāhre bidei dibāttei tārāh laghe jēye.
\v 17 Ār Umora Probhu hala, <<Mui jien gorihbāttei jāngar, sien Ābrāhāmattun lugem nāhi?
\v 18 Hāran Ābrāhāmattun hāmākkāi dāngar ār bolibanda jāt ahbāk, ār pittimit bek jāttune tār dārāi āsirbāt pebāk.
\v 19 Hāran mui tāreh habar pāng, te tār nijar puosābāunare ār sēh paredi ebākke tār ghorbounare uhgum dibo. Tārāh jene dharmamoti ār nyei bebahār gorihnei Umora probhur pattānodi āhdan, senattei mui ien goschuong. Sēdhokkye gorih mui Umora Probhu, jene Ābrāhāmar bepāre tāreh hoyongge hadāni poripunno ahy, senattei ien goschuong.>>
\v 20 Ār Umora Probhu hala, <<Sodom ār Gomorār biruddye hānāhudi raun sānggādik ār tārāhr pāppānio sānggādik guor ohye.
\v 21 Mui lāminei sēmboi, mar idu lummegide tārāh hānāhudi gattande dhage tārāh goschuon nāhi, na garan, sien mui rēni sēm. Ār juni na gorih thān, mui habar pēm.>>
\p
\v 22 Sebeden sēh mānucchune siottun phirinei Sodomar mokkye gelāk, hintu Ābrāhāme sakkeyo Umora Probhur mujungat thiei ela.
\v 23 Ār Ābrāhāme hāihure jenei hala, <<Tui hi dustounar laghe dhārmikkunareyo sej gorihbe nāhi?
\v 24 Dharā jok, sēh sahrānat juni 50 jan dhārmik thān, sālen tui hi siot āghande sēh 50 jan dhārmikkunar hārane, sēh jāgānare doye na gorihnei tārāhre dhangsa gorihbe?
\v 25 Dustounar samāre dhārmikkun khun gorānā, ēdhokkye hām tattun durot thok. Dhārmikkunare dustounnoi ek sang gorānā tattun durot thok. Gadā pittimir bijer gorihyebuoi hi nyei bijer na goribo?>>
\p
\v 26 Sebeden Umora Probhu hala, <<Mui juni Sodom sahrat 50 jan dhārmik togenei pāng, sālen tārāhttei sēh bek jāgānare doye gorihm.>>
\p
\v 27 Sebeden Ābrāhāme uttor dinēi hala, <<Sā, mui dhullye ār shēi sārā hischu nai, tuo mui Probhuloi hadhā habār sāhas garangar.
\v 28 Dharā jok, juni 50 janattun pās jan ham ahn, sēh pās jan ham bilinei tui hi gadā sahrān dhangsa gorihbe?>>
\p Sebeden Gojēne hala, <<Mui juni sēh jāgānat 45 jan dhārmik pāng, mui sien dhangsa na gorihm.>>
\p
\v 29 Ār te tāreh āra hala, <<Dharā jok, sēh jāgānat juni 40 jan pāh jāi?>>
\p Sebeden Gojēne hala, <<Sēh 40 janar hojolittei mui sien na gorihm.>>
\p
\v 30 Sebeden te āra hala, <<Probhu bejār na pok, mui āra hang. Dharā jok, juni siot 30 jan dhārmik thān?>>
\p Sebeden Gojēne hala, <<Sēh 30 janattei, mui sien na gorihm.>>
\p
\v 31 Ār te hala, <<Sā, Probhur mujungat sāhas gorihnei mui āra ekbār hang. Dharā jok, juni sidu huri jan pāh jāi?>>
\p Sebeden Gojēne hala, <<Mui sēh huri janattei sien dhangsa na gorihm.>>
\p
\v 32 Sebeden te hala, <<Probhu bejār na pok, mui bānā āra ekbār hombe. Dharā jok, juni siot das jan pāh jāi?>>
\p Ār Gojēne hala, <<Mui sēh das janattei sien dhangsa na gorihm.>>
\v 33 Sebeden Umora Probhu Ābrāhāmmoi hadhā hoi phurenei siottun gelagoi. Ār Ābrāhāmeyo tār jāgāt phiri ela.
\c 19
\s1 Sodomar Pāppān
\p
\v 1 Sebeden sājonnye aktat sēh dibye sarga dut Sodomat ejchuon. Sakkene Lote Sodomat samānde ghire duorānat boi ela, ār te udinei tārāhlloi deghā gorihbāttei gela. Sebeden te mādit ādhu pāri mādhā nigurinei sālām gorilo.
\v 2 Ār te hala, <<Oh mar probhulak, sa, doye gorihnei tamāhr ēi cāgoschyebuor gharat somenei rēttuo hādagi ār thengāni dha. Sebeden tumih bēnnye pottye udinei tamāhr padhedi tumih jēi pāribā.>>
\p Ār tārāh halāk, <<Nā, hintu āmih bāredi sahrar sangmoddye rēttuo hādebang.>>
\p
\v 3 Hintu Lote amahada hojoli garer hinei tārāh tār laghe gelāk, ār tār gharat somilāk. Sebeden, te tārāhttei metbān jukkol gorih dilo. Ār te molisārā pidye bānei dilo, ār tārāh hehlāk.
\v 4 Ār tārāh ghumat poribār āgedhi, sēh Sodom sahrar bek mānucchune, Sodomar bek marattune, buro ār gābur bekkune cerohittettun ēnēi tār gharān ghirilāk.
\v 5 Ār tārāh Lotare dāginei halāk, <<Eschye rēdot jē di jan tar gharat ejchuon, tārāh hudu? Tārāhre nigilei āmāh idu ānide, āmih tārāh laghe ghum jebang.>>
\p
\v 6 Sakkene Lote bārendittun duorān bāninei tārāh idu gela,
\v 7 ār hala, <<Bhēilak, doye gorihnei harāp bebahār na goschuo.
\v 8 Ār sa, mattun dibye gābur jhi āghan, jiune eschye sang hana marattoi ghum na jān. Doye gorihnei siun mui tomāhttei nigilei āni duong, ār tamāhr jien mane hoi tārāhre sien goschuo. Hintu ēi mānucchunare hischu na goschuo, hāran tārāh mar gharat āsrai loyon.>>
\p
\v 9 Ār tārāh halāk, <<Pat de! Iottun jāgoi!>> Sebeden tārāh āra halāk, <<Ete idu parbāschye ihjebe ēnēi, āmāhr ugure bijerak halār; ikkunu āmih tārāhttun bes tarloi bajang bebahār goribang.>> Sebeden sien hoinei tārāh Lotare jure theli dilāk ār ghara duorān bhāngibāttei tārāh hāi gelāk.
\v 10 Sakkene sēh dijane āht bābenei, Lotare tāni āninei ghara bhidire tārāh idu bhorelāk ār duorān bānilāk.
\v 11 Ār tārāh duorānar hāihure elākke siunare āghāt gorihnei, cigon dāngar bekkunare, cokkun hān gorih dilāk, sebeden tārāh duorān tagāde tagāde ahrān ahlāk.
\s1 Sodom ār Gomorā sahrān Dhangsa
\p
\v 12 Paredi sēh mānucchune Lotare halāk, <<Idu tar sadoschye āra hannā hannā āghan? Tar jāmei, puo-jhi, jiun ēi sahrat āghan bekkunare, tārāhre ēi jāgānattun nigilei nejāgoi!
\v 13 Hāran āmih ēi jāgāgān dhangsa gorihbong. Umora Probhur mujungat ēi mānucchunar biruddye hānāhudiāni dāngar gorih lummegoi. Senattei, ēi sahrān dhangsa gorihbāttei Umora Probhu āmāhre pādeye.>>
\p
\v 14 Sebeden Lote nigili jenei, tār ahbākke jhi jāmeiunore halagoi, <<Udo, ēi jāgānattun nigili jagoi, hāran Umora Probhu ēi sahrān dhangsa goribo.>> Hintu tār jhi jāmeiune sien solāsoli hadhā mane gorihlāk.
\p
\v 15 Paredi jakkene pottye āmal ahlagi, sarga duttune Lotare hijehischye bājei dilāk ār halāk, <<Ut, tar mokkuo ār tar dibye jhi samat iottun nigili jā, āhnale sahrānar sāstiān tamāhr ugure porinei tumihyo nāj ohy jebā.>>
\v 16 Hintu te jakkene ohlip gorilo, Umora Probhu tār ugure doye goschye hinattei sēh mānucchune tāreh, tār mokkuo, ār tār dibye jhire āhdat dhorinei sahrar bāredi nilāk. Ār tārāh tāreh bāredi nigilenei thalāk.
\v 17 Ār ēdhokkye ahla, jakkene tārāhre bāredi ānilāk, sakkene tārāhttun ekjane Lotare hala, <<Tar parānān bājebāttei dhēi jā, pijhēdi phiri na chēs, ār ēi bek tholi jāgāt hana hittet na thēs. Bājibāttei monot dhēi jā, āhnale dhangsa ahbe.>>
\p
\v 18 Sebeden Lote tārāhre hala, <<Oh probhulak, doye gorihnei sien na ohk.
\v 19 Ikkunu sa, tamāhr ēi cāgoschyebuo tomāhttun doyeān peye. Ār mar parānān rokkye gorihnei, mattei bes gorih citpuronāgān dēghēyo. Hintu mui bājibāttei monot dhēi jēi na pārim, ādikkye dhēi jāde hana bipat ēnēi muio mori pāranggoi.
\v 20 Sa, dhēi jebāttei sēh sahrān hāi āghe. Ār sien ahlade ekkān cigon sahr. Ahyda, sien geschye cigon sahr nai ni? Doye gorihnei mareh siot dhēi jebāttei duo, siot geleh mui bājimboi.>>
\p
\v 21 Ār te Lotare hala, <<Sāh, mui ēi bepāreyo tar hojoliān rāgelung. Ār tui jē sahrānar hadhā hoyos, mui sien dhangsa na gorihm.
\v 22 Tui bājibāttei jhādi gorih siot dhēi jā. Hāran tui sēh jāgānat na lungoschoi sang mui hischu gorih na pārang.>> Senattei sēh sahrānar nāngān Joār\f f \fr 19:22 \fk Joār \fr 19:22 \ft <<Joār>> artha ahlade cigon bāh mollyosārā\f* thoi diye ahla.
\s1 Lotar Mokkuo Pijhēdi Phiri Cela
\p
\v 23 Jakkene Lote Joār ādāmat lunggyegoi, sakkene belān uttye.
\v 24 Sebeden Umora Probhu, Sodom ār Gomorā sahrānit, Umora Probhu āgājattun gandrak ār āgunar jhar phēlēi diye.
\v 25 Sebeden, Umora Probhu ēi bek sahrāni, bek tholi jāgāni, sahrānir bek mānucchun ār mādit jē ehlāpādiāni uttye, sieni samat bek sej gorih dilo.
\v 26 Hintu Lotar mokkuoi pischuo phiri rēni cela, ār nunar tham ohy gela.
\p
\v 27 Ār Ābrāhāme bēnnye pottye udinei, āgedhi jē jāgānat Umora Probhur mujungat thiei ela, siot gela.
\v 28 Sebeden te Sodom ār Gomorā mokkye ār sēh jāgānar bek tholi jāgāni taledi rēni cela. Ār sa, te degilode culuottun jēdhokkye gorih dhumo ude, sēdhokkye gorih sēh jāgānittun dhumo uder.
\v 29 Sebeden ēdhokkye ahla, jakkene Gojēne tholi jāgār sahrāni dhangsa goschye, Gojēne Ābrāhāmare ihdot tulilo. Ār Lote jē jē sahrānit bojotti goschye, sēh bek sahrāni ullei phēlēi dette lakkene, Lote sēh dhangsaānattun bāje pārāh te Lotare jā bājei diye.
\s1 Lotar Bangsaun
\p
\v 30 Sēh paredi Lote tār dibye jhiloi Joārattun monsābat udilogoi, ār sidu thelāk; hāran te Joārat bojotti gorihbār dorēye. Ār te tār dibye jhiloi gāda bhidire bojotti gorilo.
\v 31 Ebār dāngar jhibuoi tār guro bhonnuore hala, <<Āmāhr bāppuo buro ohye, ār sangsārar niomar dhage āmāh idu ebār pittimit hana marat nei.
\v 32 Āi, āmāhr bāppuore ānggurar mat hābei māttal gorihnei tār laghe ek bischonat thei, jene āmih āmāhr bāppuor bangsa rokkye gorih di pāri.>>
\v 33 Sebeden tārāh sēh rēttuot tārāhr bāppuore ānggurar mat hābenei māttal gorihlāk. Ār dāngar jhibuoi tār bābar laghe ek bischonat thela, hintu te hakke poschyegoi ār hakke udhi ejchye, Lote hischu habar na pela.
\p
\v 34 Ār ēdhokkye ahla, tār hēllye dāngar bhonnuoi cigon bhonnuore hala, <<Gelle rēdot mui bābā laghe ek bischonat theionggoi, ār, eschye rēdotyo āmih tāreh ānggurar mat hābenei māttal gorei ār tui jenei tār laghe ek bischonat thākkoi, jene āmih āmāhr bāppuor bangsa rokkye gorih di pāri.>>
\v 35 Sebeden tārāh sēh rēttuotyo tārāhr bāppuore ānggurar mat hābenei māttal gorihlāk. Ār cigon jhibuoi tār laghe ek bischonat thelagoi, hintu te hakke poschyegoi ār hakke udhi ejchye, Lote hischu habar na pela.
\p
\v 36 Ēdhokkye gorih Lotar dibye jhie tārāhr nijor bāppuottun guro bājelāk.
\v 37 Ār dāngar jhibuoi ikkuo marat puo phudela ār sibyer nāngān Moāp thoi dilāk; te ahlade ikkunu sang Moāp jādar ādi purus.
\v 38 Sebeden guro bhonnuoyo ikkuo marat puo phudela, ār tār nāngān Ben-Āmmi\f f \fr 19:38 \fk Ben-Āmmi:\ft Hibru hadādi ienar artha <<mar mānucchunar puo.>>\f* thoi dilo; te ahlade ikkunu sang Āmmon puosābāunar ādi purus.
\c 20
\s1 Ābrāhām ār Abimelek
\p
\v 1 Ār Ābrāhāme siottun Negep dejat jātte lakkene, Kādesh ār Shur sahrar di sere Gerār sahrat bojotti gorilo.
\v 2 Ebār Ābrāhāme tār mokkuo Sārāh bepāre hala, <<Te ahlade mar bhon.>> Sebeden Gerār rājā Abimeleke mānuc pādenei Sārāhre ānāh bājei dilo.
\v 3 Hintu Gojēne rēdot sabanat Abimelekar idu ēnēi hala, <<Sāh, tui nilede ēi milēbuor dārāi moribe, hāran te ahlade āra ekjanar mok.>>
\p
\v 4 Hintu Abimeleke ejha sang tār hāihure na jāi. Ār te hala, <<Probhu, tui ikkuo dhārmik jādareyo dhangsa gorihbe nāhi?
\v 5 Te hi nije mareh na hoi, <Te ahlade mar bhon?> Ār sēh milēbuo te nije hoye, <Te ahlade mar bhēi.> Mui jien goschuong, sien mar saral mane ār niduji āhdedi goschuong.>>
\p
\v 6 Ār Gojēne tāreh sabanat hala, <<Ahy, mui habar pāng, tui ien tar saral mane goschuos. Senattei mar biruddye pāp gorihbede sittun tareh āgolē rāgeong. Senatteyo mui tāreh dhoribāttei na duong.
\v 7 Ikkunu senattei, sēh mānucchuor mokkuo tāreh phirei de; hāran te ahlade ikkuo muni. Ār te tattei bar māghi dibo, sene tui bājibe. Hintu tui juni tār mokkuo phirei na duos, sālen habar pebe, tui ār tar laghe bekkune hāmākkāi moribā.>>
\v 8 Sebeden Abimeleke bēnnye pottye udinei tār bek cāgoschyeunare dāginei, tārāh shunon pārāh bekkāni bhāngi hala. Ār mānucchune sānggādik gorih dorēlāk.
\v 9 Ār Abimeleke Ābrāhāmare dāginei hala, <<Tui āmāhlloi ien hi bebahār gorihle? Mui tar ugure hi duij gorihlung, jienattei tui mar biruddye ār mar rejjyoānar biruddye ekkān dāngar pāp āni dilē? Tui mareh jē hāmāni gorihle, sieni tar gorānā osit na ela.>>
\v 10 Sebeden Abimeleke Ābrāhāmare āra hala, <<Tui hi deghinei, ēi hāmān gorihle?>>
\p
\v 11 Ār Ābrāhāme hala, <<Mui mane goschuong, hāmākkāi ēi jāgānat Gojēnare darānāgān nei, senattei mar mokkuottei mareh morei phelebāk.
\v 12 Hintu te ājhale mar bhon. Te ahlade bābā jhi, hintu te māmār jhi nai, ār te mar mok ohye.
\v 13 Ār ēdhokkye ahla, jakkene Gojēne dec bhungibāttei mareh bābar gharattun nigilei ānnye, sakkene mui tāreh hoyong, <Mattei tui ēi doyeān gorih pebe, āmih jidu jedang sāt, mar bepāre tui habe, <<Te ahlade mar bhēi.>> > >>
\p
\v 14 Sebeden Abimeleke bherā sāgal, goru, sāgar ār sāgarāni āninei siun Ābrāhāmare dilogoi, ār tār mokkuo Sārāhreyo tār idu pherat dilo.
\v 15 Ār Abimeleke hala, <<Sā, mar jāgāgān tar sāmne āghe, tar jiot mane hoi, siot tui bojotti gar.>>
\v 16 Ār te Sārāhre hala, <<Shun, mui tar bhēibuore 1,000 rubo tengā dilung. Sā, tar samāre jiune āghan ār bekkunar mujungat, tar jedakkāni bannām ela, sieni bek hādā jēye.>> Ēdhokkye gorih tār ijjyottān te rāgei diye.
\v 17 Sebeden Ābrāhāme Gojēnattun bar māghilo; ār Gojēne Abimelekare, tār mokkuore ār tār dājiunare gam gorilo. Sene tārāh puosābā pelāk.
\v 18 Hāran Ābrāhāmar mokkuo Sārāhttei, Umora probhu Abimelekar gharat bek milēunar garbha ban gorih thoi diye.
\c 21
\s1 Isākar Jarma
\p
\v 1 Ār Umora Probhu te hoyede dhage Sārāhre habar dharā gela. Umora Probhu jien gorih dibo bili hoye, Sārāhre sien gorih dilo.
\v 2 Ār Sārāhr guro pedat ohnēi, Gojēne hoyede dhage thik samayat, Ābrāhāmar buro bayojat tāttei ikkuo marat puo phudēi dilo.
\v 3 Ār Sārāh Ābrāhāmattei jē puobuo phudēi diye, Ābrāhāme tāttei phudēi diyede puobuo nāngān te Isāk\f f \fr 21:3 \fk Isāk:\ft Hibru hadādi ienar artha <<te āhje.>>\f* thoi dilo.
\v 4 Sebeden Gojēne uhgum diyede dhage, Ābrāhāme tār puobuo Isāke āttyo din purenei cunducām hābi dilo.
\v 5 Ābrāhāmar 100 bajhar bayojat tār puobuo Isāke jarma ohye.
\v 6 Ār Sārāh hala, <<Gojēne mareh āhji eje pārāh goschye, ār jiune shunibāk siguneyo mar laghe ājhibāk.>>
\v 7 Te āra hala, <<Sārāh hujhi sitti pāleba, ēdhokkye hadhā Ābrāhāmare hannā hoi pārido sēh? Hāran tār buro hālat mui tāttei ikkuo marat puo phudēi duong.>>
\s1 Hāgār ār Ismāelare Dhābei Denā
\p
\v 8 Paredi gurobuo dāngar ohnēi dut irilo. Ār jē dinnye Isāke dut irilo, sēh dinnye Ābrāhāme ekkān dāngar metbān gorilo.
\v 9 Ār Egypt decchye Hāgāre Ābrāhāmattei jē puobuo phudēi diye, Sārāh sēh puobuoi tāreh thāttā gorihnei āhjette sien degilo.
\v 10 Senattei te Ābrāhāmare hala, <<Tui ēi dājibuo ār tār puobuore dhābei de, hāran mar puobuo Isākar dhan sompottiānir ugure ēi dājibuar puobuoi odhihāri ohy na pāribo.>>
\v 11 Ār ēi hadāgānnoi tār puobuottei Ābrāhāmar bhāri manat duk lāgilo.
\p
\v 12 Hintu Gojēne Ābrāhāmare hala, <<Gurobuottei ār tar sēh dājibuottei tui manat duk na gorihs. Sārāh tareh jē hadāni hoye, sieni tui shun; hāran Isākar dārāi tar bangsaunare dāgi pebāk.
\v 13 Ār Mui tar dājibuar puobuottuno ikkuo jāt tulim, hāran teyo tar bangsa.>>
\p
\v 14 Sebeden Ābrāhāme bēnnye pottye udinei, Pidye ār pāni bharan ikkuo cāmārār hollye jukkolei dinēi, hānāt tuli dilo, ār puobuo Hāgārare gojēi dinēi tāreh bidei dilo. Sebeden Hāgāre sittun jenei, Bershebā bāmat dāngā pādārat bhungi bhungi thelagoi.
\v 15 Ār cāmārār hollyebuar pāniān phurela, sebeden te ikkuo jhubat tale cigon gurobuore thalagoi.
\v 16 Sebeden te huddur durot jenei, dhonuloi sel mārile jiddur jāi\f f \fr 21:16 \fk sel mārile jiddur jāi:\ft Sien ahlade perāi 90 mitār.\f*, perāi seddur sang jenei boji ralagoi. Ār te mane mane hala, <<Ēi gurobuor maranān mui na degidung.>> Ār te gurobuore pit diye gorih durot bojinei gujuri gujuri hānilo.
\v 17 Sebeden Gojēne gurobuar hānānā rabuo shunilo. Ār Gojēnar sarga duttuo āgājattun dāginei Hāgārare hala, <<Hāgār, tar hi ohye? Na dorēs, hāran gurobuo jiot āghe Gojēne tār rabuo shunnye.
\v 18 Tui ut, gurobuore tul, ār tāreh tar āhttānnoi sakta gorih dhar, hāran mui tāreh ikkuo dāngar jāt bānem.>>
\v 19 Sebeden Gojēne tār cokkun huli dilo, ār te ikkuo pāni huo degilo. Ār te jenei cāmārār hollyebuot pāni bhorilo, ār gurobuore pāni hābela.
\v 20 Gojēne gurobuo laghe ela; ār te dāngar digol ohnēi pādārat thela, ār dhonu mārānāt hābil ahla.
\v 21 Te Pāran pādārat bojotti gorilo, ār tār mābuo tāttei Egypt dejattun ikkuo bo āni dilo.
\s1 Abimelekkoi Ekkān Cukti
\p
\v 22 Ār ejānnye ahla, sēh samayat Abimeleke ār tār senāpotibuo Phikole Ābrāhāmare halāk, <<Tui jē hām gatte sāt, Gojēne tar laghe āghe.
\v 23 Ikkunu senattei, iot Gojēnar nānge sabat henei mareh ha, marloi, mar puounnoi ār mar bangsaunnoi, tui hana porā dede hām na gorihbe. Hintu mui tareh jēdhokkye doye goschuong, tuio mareh ār tui bojotti garatte decchānare sēdhokkye gorih doye gorihbe.>>
\p
\v 24 Ār Ābrāhāme hala, <<Mui sabat hēm.>>
\p
\v 25 Hintu Abimelekar cāgoschyeune ikkuo pāni huo hāri loyon hinattei, Ābrāhāme Abimelekare goppye.
\v 26 Ār Abimeleke hala, <<Ēi hāmān hannā goschye mui habar na pāng; ār tuio mareh na has, eschye bāde onnyo dinot mui ēi hadāgān na shunong.>>
\v 27 Sebeden Ābrāhāme bherā sāgal ār goru nējēnēi Abimelekare dilogoi. Ār tārāh duojane sabat henei ekkān cukti gorihlāk.
\v 28 Ār Ābrāhāme bherā sāgalar pālluottun sāttuo pādhisha judo gorih thala.
\p
\v 29 Sebeden Abimeleke Ābrāhāmattun pujor gorilo, <<Tui hittei ēi sāttuo pādhisha judo gorih rāgele?>>
\p
\v 30 Ār te hala, <<Ēi pāni huobuo mui huschuong bilinei sien pramān dibāttei, sāttuo pādhi bherāsha mar āhdattun tar lo poribo.>>
\v 31 Senattei sēh jāgānar nāngān Bershebā\f f \fr 21:31 \fk Bershebā:\ft Hibru hadādi ienar artha <<sabat heye huo.>>\f* thoi diye ahla, hāran siot tārāh duojane sabat heion.
\v 32 Ēdhokkye gorihnei tārāh Bershebāt ekkān cukti gorihlāk. Sebeden Abimeleke ār tār sonnyounar senāpotibuo Phikole udinei Philistiounar dejat phiri gelākkoi.
\v 33 Sēh paredi Ābrāhāme Bershebāt ikkuo jhāu gāc lāgeye, ār sēh jāgānat te Umora Probhu, Umora Gojēnare suron gorilo.
\v 34 Ār Ābrāhāme Philistiounar dejat bhālok din sang thela.
\c 22
\s1 Ābrāhāmar Bischejar Porikkye
\p
\v 1 Ār sēh paredi ejānnye ahla, Gojēne Ābrāhāmare porikkye gorilo. Te tāreh hala, <<Ābrāhām!>>
\p Ār te uttor dilo, <<Mui idu āghang.>>
\p
\v 2 Sebeden Gojēne hala, <<Tui tar puobuo, tar bānā ikkuo puo, jibēre tui hospās, sēh Isākare laghe ninēi Moriāh\f f \fr 22:2 \fk Moriāh:\ft Hibru hadādi ienar artha <<Jehobā dārāi bājoni ohye.>>\f* dejat jā ār sēh dejat mui hombe ikkuo mono ugure tāreh puschye dāli ihjebe dāli degoi.>>
\p
\v 3 Sebeden Ābrāhāme bēnnye pottye udinei tār gādhābuo pidhit pojhāpireni jukkol gorilo, ār tār laghe di jan gābuschye ār tār puo Isākare nejela. Sebeden te puschye dāli dibāttei dārbo phārilo, ār udinei Gojēne hoyede jāgānat gela.
\v 4 Sēh paredi tin dino mādhāt Ābrāhāme shirebuo ālak gorihnei sēh jāgāgān durattun rēni cela.
\v 5 Ār Ābrāhāme tār gābuschye sāgarunare hala, <<Tumih iot gādhābuoloi thāga; maradshabuo ār mui sēh jāgānat jenei tabonā gorihoi, āra āmih tamāhr idu phiri ebhang.>>
\p
\v 6 Sebeden Ābrāhāme puschye dāli dibār dārboni lonei tār puobuo Isākar hānāt tuli dilo, ār te nijor āhdat āgun ār ekkān suri lonei, duojane eksamāre gelāk.
\v 7 Ār Isāke tār bāppuo Ābrāhāmare hala, <<Oh bā!>>
\p Ār te uttor dilo, <<Mui idu āghang.>>
\p Sebeden Isāke hala, <<Eye sāh, āgun ār dārboāni āghe, hintu puschye dāli dibāttei bherā sāgalar shabuo hudu?>>
\p
\v 8 Sakkene Ābrāhāme hala, <<Oh put, Gojēne te nijei puschye dāli dibāttei bherā sāgalar shabuo jukkol gorih dibo.>> Sēh paredi tārāh duojane eksamāre gelāk.
\p
\v 9 Sebeden Gojēne tāreh jē jāgāgānat jebāttei hoye, tārāh siot lungilākkoi. Ār Ābrāhāme siot ekkān dālighar tulinei dārboāni sienar ugure sur sur gorih thala; ār te tār puo Isākare bāninei dāligharānat dārboāni ugure tāreh pare thala.
\v 10 Sēh paredi Ābrāhāme tār āhttān bābenei, tār puobuore hābibāttei suriān loye.
\p
\v 11 Hintu Umora Probhur duttuoi sargattun dāginei hala, <<Ābrāhām, Ābrāhām!>>
\p Sebeden te uttor dilo, <<Mui idu āghang.>>
\p
\v 12 Ār te hala, <<Maradshabuor ugure tar āhttān na bājhēs, bāh tāreh hischu na gorihs. Hāran ikkunu mui habar pelung tui Gojēnare darās, tar bānā ikkuo gorih puo sibyeyo mareh dede holi na garar.>>
\p
\v 13 Sakkene Ābrāhāme tār shirebuo ālak gorihnei rēni cela, ār sa, tār pijhēdi ikkuo pādhā bherā sāgal, sibyer singun jhubat bāschye gorih āghe. Sebeden Ābrāhāme sēh pādhā bherā sāgalluo ānilogoi, ār tār puobuo ājāi puschye dāli ihjebe dāli dilo.
\v 14 Ār Ābrāhāme sēh jāgānar nāngān Jehobhā-Jire\f f \fr 22:14 \fk Jehobhā-Jire:\ft Hibru hadādi ienar artha <<Umora Probhu jukkol gorih dibo.>>\f* thoi diye. Senattei eschye sang mānjye han, <<Umora Probhur monnuot sien jukkol gorih diye ahba.>>
\p
\v 15 Sēh paredi Umora Probhur sarga duttuo āgājattun ditiobār Ābrāhāmare dāgilo,
\v 16 ār te hala, <<Umora Probhu har, tui ēi hāmān goschuos, mareh tar puobuore, tar bānā ikkuo gorih puo āgedhe sibyere dibāttei holi na garas, senattei mui nije sabat henei hangar,
\v 17 mui hāmākkāi tareh āsirbāt gorihm, ār āgājar tārāunar ār sāgara pārar horoli dhokkye tar bangsaun bārei dim. Ār tar bangsaune tārāhr sottrugunar ghire duorāni odhihār goribhāk.
\v 18 Tar bangsaunar dārāi pittimit bek jāttune āsirbāt pebāk, hāran tui mar hadāgān shunnos.>>
\v 19 Sebeden Ābrāhāme tār gābuschye cāgoschyeuno idu phiri ela, ār eksamāre udinei Bershebāt gelāk, ār Ābrāhāme Bershebāt bojotti gorilo.
\s1 Nāhorar Bangsaun
\p
\v 20 Sēh paredi ēdhokkye ahla, Ābrāhāmare ēi habarān huo ahla, <<Sāh, tar guro bhēi Nāhorattei Milkāyo puosābā phudēi diye,
\v 21 Tār polim puobuo Uj, tār guro bhēibuo Buj, ār Arāmar bāppuo Kemuel,
\v 22 Keset, Hājo, Pildāsh, Jidlaph ār Bethuel.>>
\v 23 Ār Bethuele Rebekāre jarma diye. Ābrāhāmar bhēi Nāhorattei Milkā ēi āttyobuo puo phudēi diye.
\v 24 Ār Rēumā nānge tār ikkuo lāng ela, te Tebā, Gaham, Tāhas, ār Mākāh dāgire phudeye.
\c 23
\s1 Sārāhr Mrittu ār Gārānā
\p
\v 1 Sārāh jinghāniānat bek bajharun ihjēp gorihnei, te 127 bajhar sang bāschye.
\v 2 Pare Sārāh Kānān dejat Kirjāth-Arbā sahrat (sien ahlade Hebron) mori jēye. Ār Ābrāhāme Sārāhttei āhbilēs henei gujhi gujhi hānibāttei ejchye.
\p
\v 3 Sebeden Ābrāhāme tār mokkuo marābuo mujungat thienei Hethar puosābāunare hala,
\v 4 <<Mui tomāh idu ekjan bideji ār porbhāschye. Mareh tamāhr sobāsālat gārebār jāgā sompotti duo; mui mar mujungat āgedhe marābuo na degang pārāh gārānggoi.>>
\p
\v 5 Sebeden Hethar puosābāune Ābrāhāmare uttor dinēi halāk,
\v 6 <<Oh probhu, āmāhr hadāni shun, tui ahlede āmāhr moddye ekjan Gojēnar rājā; tar marābuo āmāhr sobāsālat, tui begattun gam mane garaschye jāgānat gārā. Tar marābuo gārebāttei āmāhr hana janar ābitti na theba.>>
\p
\v 7 Sebeden Ābrāhāme thieinei sēh dejar mānucchunare, Hethar puosābāunare sālām jānela.
\v 8 Ār te tārāhre hala, <<Mar mujungat āgedhe marābuo sobāsālat gārebāttei, juni tamāhr ischye thele, sālen mar hadāni shuno. Tumih mattei Joharar puo Ephronar idu hojoli gorih duogoi.
\v 9 Tār bhuio pājārāt Mākpelā gāttuo āghe. Siot te mareh tamāhr moddye sabāsālar jāgā sompottir odhihār ihjebe, gārebār jāgā duok, ār sienar puripunno dām loi duo.>>
\p
\v 10 Sakkene Ephrone Hethar puosābāunar laghe boji ela, ār Hethar jē puosābāune tār sahrar ghire duorat somilāk, tārāhr bekkunar mujunge sēh Het jāt Ephrone Ābrāhāmare uttor dinēi hala,
\v 11 <<Oh mar probhu, sien na ahba; mar hadhā shun: mui sēh bhuien ār siot āgedhe gāttuo tareh dān gorihlung. Mui āmāhr jādar puosābāunar mujungat tareh sien dān gorihlung. Tui tar marābuo siot gārāgoi.>>
\p
\v 12 Sebeden Ābrāhāme sēh dejar mānucchunare sālām gorilo.
\v 13 Ār siot elākke sēh dejar mānucchune shunon pārāh, te Ephronare hala, <<Juni tar ischye ahy, doye gorihnei mar hadhā shun. Mui sēh bhuienar dāmān tareh dim. Tui mattun siun gojhi la, ār mui mar marābuo siot gāremmoi.>>
\p
\v 14 Sebeden Ephrone uttor dinēi Ābrāhāmare hala,
\v 15 <<Oh mar probhu, mar hadhā shun, sēh bhuienar dāmān 400 shekel rubo. Tar ār mar moddye sien hana bepār nāhi? Tui tar marābuo gārāgoi.>>
\v 16 Ār Ābrāhāme Ephronar hadāni shunilo; Ephrone Hethar puosābāunar mujunge jē rubar tengāunar hadhā hoye, Ābrāhāme siun, bebsādhāriune ganande niomar dhage 400 shekel rubo mābinei Ephronare dilo.
\p
\v 17 Ēdhokkye gorih, Māmre mujungedi Mākpelāt Ephronar jē bhuien ela, sēh bhuien, siot elade gāttuo, ār sēh bhuienar bek gājchun, sienar simine bhidire ceropālā bek gājchun thik gorā ahla.
\v 18 Siot sahrar ghire duorānat elākke Hethar puosābāunar bekkunar mujungat Ābrāhāmar sompotti odhihārān thik gorā ahla.
\p
\v 19 Ār sienar paredi Ābrāhāme Kānān dejar Māmre mujungedi (sien ahlade Hebron), Mākpelā bhuiat elade gāttuot tār mokkuo Sārāhre gārelagoi.
\v 20 Ēdhokkye gorihnei, sēh bhuien ār sienat elade gāttuo Hethar puosābāune sobāsālattei odhihāri sompotti ihjebe Ābrāhāmare thik gorih duon.
\c 24
\s1 Isākar Mok Lanāh
\p
\v 1 Ābrāhāme buro ohnēi tār bayocchān hohrēi jēye, ār Umora Probhu Ābrāhāmare bekkānit āsirbāt diye.
\v 2 Sakkene Ābrāhāmar begattun puron cāgoschyebuo, tār ghara bek jinischānir deghāshuno gorihyebuore hala, <<Doye gorihnei tar āhttān mar dābānāt tale tha.
\v 3 Ār mui tareh sargat ār Pittimiānar Gojēn, Umora Probhur nānge sabat hābāng. Mui jē Kānān decchānat āghang, sēh dejar milē mar puobuottei bo āni na dibē;
\v 4 hintu tui mar dejat jebe, ār mar hudummouno idu jenei mar puobuo Isākattei bo āni dibē.>>
\p
\v 5 Ār sēh cāgoschyebuoi tāreh hala, <<Juni sēh milēbuoi mar laghe ēi dejat ebāttei na cāi, sālen tui jē decchān shārinei ejchuos, mui tar puobuore āra sēh dejat nejēm nāhi?>>
\p
\v 6 Hintu Ābrāhāme tāreh hala, <<Habaddār, hana mate tui sēh dejat mar puobuore na nejes.
\v 7 Umora Probhu sargar Gojēne, je mareh bābar gharattun ār jarma ohye dec shārinei idu ānnye, marloi hadhā hoye, ār sabat hābenei hoye, <Mui tar bangsabuore ēi decchān dim.> Te tar āge āge dut pādeba, ār tui mar puobuottei sittun ikkuo bo āni dibē.
\v 8 Ār juni hana milē tar laghe ebār na cān, sālen tui mareh duoschye sabattānattun mukti pebe. Hintu, hana hārane mar puobuore āra sēh dejat na nibe.>>
\v 9 Sebeden sēh cāgoschyebuoi, tār giroschuo Ābrāhāmar dābānāt tale tār āhttān thala ār sēh bepāre tār idu sabat hehla.
\p
\v 10 Sēh paredi sēh cāgoschyebuoi tār giroschuor uttunattun doschuo ut ār tār giroschuor gam jinischāni lonei gelagoi. Ār te udinei Mesopotāmiā dejar Nāhor sahrat gela.
\v 11 Ār bellye aktat, jakkene milēune pāni hojā jebāttei nigilon, sēh aktat te sahrar bāredi pāni huobar hāi uttunare buk gorā bājei dilo.
\v 12 Sebeden te hala, <<Oh Umora Probhu, mar giros Ābrāhāmar Gojēn, doye gorihnei eschye dinnuot mar hāmān poripunno gorih de, ār mar giros Ābrāhāmare doye gar.
\v 13 Sāh, mui pāni uiphuttuo hāi thiei āghang, ār sahrar mānucchunar jhiune pāni hojā ettan.
\v 14 Ikku jē milēbuore mui hom, <Tar hummo lāmenei mareh pāni hābā,> ār te juni hai, <Hā, mui tar uttunareyo pāni hābēm,> Sālen sēh milēbuo tar cāgoschye Isākattei tar bājhi loye milēbuo ohk. Ār siennoi mui bujhi pārim, tui mar giroschuare doye goschuos.>>
\p
\v 15 Ār ēi hadāgān hadhe hadhe, sa, Rebekā hummo bārāht gorih nigili ela, te ahlade Bethuelar jhi. Bethuele ahlade Ābrāhāmar bhēi Nāhorar mokkuo Milkār puo.
\v 16 Ār sēh gābur milēbuo sāde amahada dol, sodi milē ār hana marade tārloi ghum na jān. Te uiphudtuot gela, ār hummot pāni bhurinei udhi ela.
\v 17 Ār cāgoschyebuoi dhābā jenei tārloi deghā gorihnei hala, <<Doye gorihnei tar hummottun mareh ekkā pāni hebāttei de.>>
\p
\v 18 Sakkene te hala, <<Hā, probhu.>> Sebeden sien hoinei, hijehischye gorih hummo lāmenei, tāreh pāni hebāttei dilo.
\v 19 Ār te jakkene tāreh pāni hābei phurela, te āra hala, <<Jedakkan sang tar bek uttune pāni hēi na phuron, sedakkan sang mui siunatteyo pāni tuli dim.>>
\v 20 Sēh paredi te hijehischye gorihnei uttune pāni hebār gābālābuot hummottun pāniān dhālinei, te āra huobuor mokkye dhābā jenei, tār bek uttunattei huobuottun pāni tuli dilogoi.
\v 21 Ār sēh mānucchuoi tāreh ek rēni gorih sēnēi, Umora Probhu tār hāmān poripunno gorih dilo nāhi na dilo, sien habar pebāttei juro gorih rala.
\p
\v 22 Ār ēdhokkye ahla, bek uttune pāni hēi phurenei, sēh mānucchuoi ek bekā\f f \fr 24:22\fk Bekā: \ft Ien ahlade Hibrugune mābade bebahār garande ekkān māp; ek bekā ahlade perāi chai gerām.\f* sanār nāgar hebā ār das shekel dien sanār bālā hāru tāreh dilo.
\v 23 Ār te tattun pujor gorilo, <<Tui hār jhi? Doye gorihnei tui mareh ha, tar bābar gharat āmāhr rēttuo hādebār jāgā ahbani?>>
\p
\v 24 Sebeden te tāreh uttor dilo, <<Milkā Nāhorattei jē puobuo phudēi diye, mui sēh Bethuelar jhi.>>
\v 25 Te āra tāreh hala, <<Āmāhr her ār saisāgar tus āghe, ār rēttuo hādebār jāgāio āghe.>>
\p
\v 26 Sebeden sēh mānucchuoi mādhābuo nigurinei Umora Probhure tabanā gorilo.
\v 27 Ār te hala, <<Mar giros Ābrāhāmar Gojēn, Umora Probhu dhonnyo ohk, te mar giroschuor ugure tār doyeān ār sottyoān shāri na de. Umora Probhu mareyo thik padhedi mar giroschuor hudummor gharat lungei dilogi.>>
\v 28 Sēh paredi sēh gābur milēbuo dhābā jenei tār mābuar ghorbounare bek hadāgāni halagoi.
\p
\v 29 Ār Rebekār ikkuo bhēi ela, sibyer nāngān Lāban. Ār Lābane bāredi sēh mānucchuo mokkye uiphudtuo hāi dhābā dhābā gela.
\v 30 Sebeden ēdhokkye ahla, jakkene tār bhonnuo nāgat hebā ār āhdat bālā hāru te degilo, ār jakkene te tār bhon Rebekā muottun ēi hadāgān shunnye, <<Ēdhokkye gorih sēh mānucchuoi mareh hoye,>> te sēh mānucchuo idu gela ār sa, te uiphudtuor hāi uttunar hure thiei ela.
\v 31 Ār Lābane hala, <<Oh Umora Probhur āsirbāt peyebuo, tui hittei bāredi thiei āghas? Mui tomāhttei thebār ghar ār uttunatteyo jāgā jukkolei duong.>>
\p
\v 32 Sebeden sēh mānucchuo ghara bhidire somilo. Ār te uttunattun pojhāni lāmenei, her ār tus hebāttei dilo. Sebeden tāreh ār tār laghe ejchuonde siunare, theng dhabār pāni dilo.
\v 33 Sēh paredi tār mujungat hebār jinis thoi dilogi. Hintu te hala, <<Mar ejānār hāranān na hanā sang, mui hischu na hēm.>> Sebeden Lābane hala, <<Hoi sā.>>
\p
\v 34 Sakkene te hala, <<Mui ohlungge Ābrāhāmar cāgoschye.
\v 35 Umora Probhu mar giros Ābrāhāmare sānggādik gorih āsirbāt goschye, ār te ekjan dāngar mānuc ohye. Umora Probhu tāreh bherā sāgalar pāl, goru pāl, sanā rubo, sāgar, sāgarāni, ut ār gādhā ektāl diye.
\v 36 Ār mar giroschuor mokkuo Sārāh buro hāle tāttei ikkuo puo phudēi diye, ār tāreh te tār jieni āghe bek dhanāni diye.
\v 37 Ebār mar giroschuoi mareh sabat hābenei hoye, <Mui jiunar dejat bojotti garangar, tui mar puobuottei sēh Kānāniounar hana milē bo āni na dis.
\v 38 Hintu, mar bābar hulottun ār mar giyedi gutti idu jebe, ār sittun mar puobuottei ikkuo bo āni dibē.>
\v 39 Sebeden mui mar giroschuare hoyong, <Juni milēbuo mar laghe ebāttei na cāi.>
\v 40 Hintu te mareh hoye, <Mui jē Umora Probhuloi jogājok rāgenei jinghāni hādāngar, te tar laghe tār sarga dut pādenei tar hāmān puripunno gorih dibo. Ār tui mar guttittun, ār mar bābar ghorbottun mar puobuottei bo āni dibē.
\v 41 Sien gorihle tui ēi sabattānattun mukti pebe. Mar hudummounar sidu jenei, juni tareh tārāh hārar jhi bo na duon, sālen tui mar ēi sabattānattun mukti pebe.>
\p
\v 42 <<Ār eschye mui ēi uiphudtuot lummonggi, ār mui hoyong, <Oh Umora Probhu, mar giros Ābrāhāmar Gojēn, tui juni mui gorihbāttei ejchuongge hāmān puripunno gorih dilē,
\v 43 sā, mui uiphudtuo hure thiei āghang, ār ēdhokkye ahba, jakkene ikkuo sodi gābur milē pāni hojā ebha, ār mui tāreh hom, <<Doye gorihnei tar hummottun mareh ekkā pāni hebār de.>>
\v 44 Ār te juni mareh hai, <<Tui hā, ār tar uttunareyo mui pāni tuli dim.>> Sālen te sēh milēbuo ahba, jibēre mar giroschuor puobuottei Umora Probhu thik gorih thoi diye.>
\p
\v 45 <<Sebeden, ēi hadāgān mane mane hadhe hadhe, sa, Rebekā hummo bārāht gorih luhngilogi. Sēh paredi te uiphudtuot jenei pāni tulilo. Ār mui tāreh hoyong, <Doye gorih mareh ekkā pāni hābā.>
\v 46 Sebeden te hijehischye gorih bārāhttun hummo lāmenei hala, <Hā, ār mui tar uttunareyo pāni hābēm.> Sebeden mui heiong ār te mar uttunareyo hābeye.
\v 47 Sēh paredi mui tāreh pijor gorihlung, <Tui hār jhi?> Ār te uttor diye, <Mui Bethuelar jhi. Te ahlade Nāhorar puo, jāre Milkā tāttei phudēi diye.> Sebeden mui tāreh nākkuot hebā ār āhdat bālā hāru pinei duong.
\v 48 Sebeden mui mādhā nigurinei Umora Probhure tabonā gorihlung. Ār mar giroschuor puobuottei tār bhēijhibuoloi jadan ahbāttei mareh thik padhedi ānilo, mar giros Ābrāhāmar Gojēn sēh Umora Probhure dhonnyobāt jāneilung.
\v 49 Senattei ikkunu tumih juni mar giroschuoloi doye ār sottyo bebahār gorihbāttei rāji thāga, sien mareh ha. Ār juni rāji na ah, sieno mareh ha, sālen mui denedi bāh bāngedi ohk phiri pārim.>>
\p
\v 50 Sebeden Lāban ār Bethuele uttor dinēi halāk, <<Umora Probhur dārāi ēi hāmān ohye. Āmih gam bajang hischu hoi na pāri.
\v 51 Ēyē sā, Rebekā tar mujungat āghe, tāreh loinei phiri jāgoi. Ār Umora Probhu hoyede dhage, te tar giroschuor puobuor mok ohk.>>
\p
\v 52 Ār ēdhokkye ahla, tārāhr hadāni shunonār laghe laghe, Ābrāhāmar cāgoschyebuo Umora Probhur udije mādit ādhu pāri mādhā nigurinei sālām gorilo.
\v 53 Sebeden cāgoschyebuoi sanā rubar alangkārāni ār hābar-suborāni nigilenei Rebekāre dilo. Ār tār bhēibuo ār mābuare ektāl mullyobān jinis dilo.
\p
\v 54 Sebeden te ār tār laghe jeionde mānucchune hānā-pinā gorihnei, sidu rēttuo hādelāk. Ār tārāh bēnnye pottye udinei te hala, <<Mar giroschuo sidu phiri jebāttei mareh bidei duo.>>
\p
\v 55 Hintu Rebekār bhēibuo ār mābuoi halāk, <<Āmāhr gāburi āmāhr laghe hoyek din thok, hamat das din thok, sēh paredi te jēi pāribo.>>
\p
\v 56 Hintu te tārāhre hala, <<Mareh dēri na goreio, hāran Umora Probhu mar hāmān puripunno gorih diye. Mareh bidei duo, jene mui mar giroschuo idu phiri jēi pārang.>>
\p
\v 57 Sebeden tārāh halāk, <<Āmih gāburire dāginei tāttun pijor gorih sebang.>>
\v 58 Sēh paredi tārāh Rebekāre dāginei halāk, <<Tui hi ēi mānucchuo laghe jebe?>>
\p Ār te hala, <<Mui jēm.>>
\p
\v 59 Sebeden tārāh tār bhon Rebekāre ār tār sāgarānibuo\f f \fr 24:59 \fk sāgarānibuo: \ft Hibru hadādi ahlade guro rākkoli\f*, Ābrāhāmar cāgoschyebuore ār tār mānucchunare bidei dilāk.
\v 60 Ār tārāh Rebekāre āsirbāt gorihnei halāk,
\b
\q1 <<Oh bhon, tui āhjār āhjār puosābār mā ohs,
\q2 Ār tar bangsaune tārāhr sottrugunar ghire duorāni bhānginei jidi lodhok.>>
\b
\p
\v 61 Sebeden Rebekā ār tār cāgoschyeun udar pidhit sorinei sēh mānucchuo pijhē pijhē gelāk. Sēdhokkye gorih sēh cāgoschyebuo Rebekāre loinei phiri gelagoi.
\p
\v 62 Ār sakkene Isāke Ber-Lāhai-Roi jāgāttun phiri ejher, hāran te sakkene doginedi sēh jāgānat bojotti gorido.
\v 63 Ār Isāke bellye aktat dhyen gorihbāttei mādat jēye. Ār te tār shirebuo ālak gorihnei rēni cela, ār sa, te degilode bhālokkun ut ettan.
\v 64 Ār Rebekā shirebuo ālak gorihnei rēni cela, sebeden te Isākare deghinei udar pidhittun lāmilo.
\v 65 Ār te sēh cāgoschyebuore pijor gorilo, <<Āmāhlloi deghā gorihbāttei māttuodi āhdi ejette sēh mānucchuo hannā?>>
\p Cāgoschyebuoi hala, <<Sibye mar giroschuo sye.>> Sebeden Rebekā ghongodā dede hābarān lonei mādhābuo dhāgilo.
\p
\v 66 Sebeden cāgoschyebuoi Isākare te goschyede bek hāmar hadāni bhāngi hala.
\v 67 Ār Isāke Rebekāre gojhi lonei tār mā Sārāh tāmbulānat nejela. Ār te tāreh mok ihjebe lalha ār tāreh hos pela. Sene Isāke tār mābuo morānār dukkānattun sāntonā pela.
\c 25
\s1 Ābrāhām ār Keturā
\p
\v 1 Ābrāhāme āra ikkuo mok loye, ār tār nāngān ahlade Keturā.
\v 2 Ār te Ābrāhāmattei Jimran, Jokshān, Medan, Midiān, Ishbāk ār Shuāhr ēi bekkunare jarma diye.
\v 3 Jokshāne Shebā ār Dedanare jarma diye. Ār Dedanar bangsaun ahlākke: Āshur jāttuo, Lētushim, ār Lēummim.
\v 4 Ār Midiānar bangsaun ahlākke: Ephāh, Epher, Hānok, Ābida, ār Eldāh. Ēi bekkun ahlākke Keturār puoun.
\p
\v 5 Ār Ābrāhāme tār jieni ela, bek jinischāni Isākare diye.
\v 6 Hintu tār lāngar puounare Ābrāhāme tāttun bhālokkāni boksit diye. Ār te bāji thāgade, tārāhre tār puo Isākattun pugedi, pugo dejat pādei diye.
\s1 Ābrāhāmar Maran ār Gārānā
\p
\v 7 Ābrāhāme tār bek dinun ihjēp gorihnei te 175 bajhar bāschye.
\v 8 Sebeden Ābrāhāme buro ār puripunno bayoc ohnēi, jagājchye buro bayojat te tār sej nijeschān phelenei mori gela. Ār tāreh tār āgedhi moschuonde mānucchunar laghe thubo ahla.
\v 9 Sēh paredi tār puo Isāke ār Ismāele Mākpelā gāttuot tāreh gāreion. Sien ahlade Māmre āgedhi, Het bangsar Joharar puo Ephronar jāgā.
\v 10 Sēh jāgāgān Hethar puosābāunattun Ābrāhāme āgedhi hini loye. Sēh jāgānat Ābrāhāmare ār tār mokkuo Sārāhreyo gārā ohye.
\v 11 Ār ejānnye ahla, Ābrāhāme mori jānār paredi, Gojēne tār puo Isākare āsirbāt goschye. Ār Isāke Ber-Lāhai-Roi sidu bojotti gorilo.
\s1 Ismāel ār Isākar Ghorboun
\p
\v 12 Iun ahlākke Ābrāhāmar puo Ismāelar bangsaun: tār mokkuo Sārāhr sāgarāni Egypt decchye Hāgāre Ābrāhāmattei phudēi diye.
\v 13 Ār iun ahlākke tārāhr bangsa onusāre, Ismāelar puounar nāngāni: Ismāelar bega dāngar puobuo Nebāioth, ār sēh pare Kedār, Ādbel, Mibsām,
\v 14 Mishmā, Dumā, Māssā,
\v 15 Hadat, Temā, Jētur, Nāphish, ār Kedemāh.
\v 16 Ār iun ahlākke Ismāelar puoun. Tārāhr ādāmāni ār hākkonnye bojotti jāgāni onusāre ieni ahlade tārāhr nāngāni; tārāhr nijar nijar jāt ihjebe bārabuo rājā elāk.
\v 17 Ismāele bāji thāgade tār gadā bajharun ihjēp gorihnei te 137 bajhar bāschye. Paredi te tār sej nijeschān phelenei mori gela. Ār tārehyo tār āgedhi moschuonde mānucchunar laghe thubo ahla.
\v 18 Sebeden tār bangsaune Hābilā bāmattun dhorinei, sien ahlade Egypt dejar pugedi Āssiriā mokkye, Shur pādār sang tārāh bojotti goschuon. Ismāele tār bek bhēiunar sāmne moschye.
\s1 Isākar Bangsaun
\p
\v 19 Iun ahlākke Ābrāhāmar puo Isākar bangsaun. Ābrāhāme Isākare jarma diye.
\v 20 Isāke 40 bajhar ohnēi, Syriā decchye Pādān-Ārām bāmar Bethuelar jhi, Syriā decchye Lābanar bhon Rebekāre loye.
\v 21 Isākar mokkuo bhāj ela hinattei, te tāttei Umora Probhuttun bar mākkye. Ār Umora Probhu Isākar hojoliān shunnye, tār mokkuo Rebekā pedoli ahla.
\v 22 Ār tār peda bhidire guroun bodābodi cān. Ār te hala, <<Juni bekkāni gam ahle, mar hittei ejānnye ahr?>> Sebeden te sien habar pebāttei Umora Probhu idu pujor gorihbāttei gela.
\p
\v 23 Ār Umora Probhu uttor dinēi tāreh hala,
\b
\q1 <<Tar garbhat dibye jāt āghan,
\q2 Tar pedattun dibye bangsa judo ahbāk;
\q1 Ikkuo bangsa āra ikkuo bangsattun bes dāngar boli ahba,
\q2 Ār dāngarbuoi cigonnuore sebonā gorih peba.>>
\b
\p
\v 24 Ār jakkene guro ahbār samaybuo ela, sa, tār pedat jāmā puo elāk.
\v 25 Ār jibe polim ahla, te rāngā ela ār tār gadā heyeān hejbolā hābar uschye dhokkye ela. Tār nāngān Esāu\f f \fr 25:25 \fk Esāu: \ft Hibru hadādi sienar artha <<hejbolā.>>\f* thoi dilāk.
\v 26 Paredi tār bhēibuo ahla. Ār tār āhttānnoi te Esāu thengar muribuo dhoschye gorih ela; sebeden tār nāngān Jākop\f f \fr 25:26 \fk Jākop: \ft Hibru hadādi sienar artha <<phāgārā.>> \f* thoi dilāk. Isākar 60 bajhar bayojat ēi jāmā puoun ohyon.
\v 27 Sebeden guroun dāngar digol ahlāk. Esāu ekjan rāj pollān ār jhār bereye ela. Hintu Jākobe ekjan shidye mānuc ela ār tāmbular bhidire thāi.
\v 28 Isāke Esāure hos peda, hāran te tāreh jhārbo ehrā hābeda, hintu Rebekā Jākobare hos peda.
\s1 Esāu Tār Jarma Odhihārān Bēschye
\p
\v 29 Ekdinnye Jākobe dēl rānnye; ār eman samayat Esāu pet porāi ahrān ohnēi jhār berāttun elagoi.
\v 30 Ār Esāu Jākobare hala, <<Mui pet porāi ahrān ohyong, doye gorihnei mareh tui sēh rāngā hebār jinischāni garāj garāj gilibār de.>> Senattei tār nāngān Edam\f f \fr 25:30 \fk Edam: \ft Hibru hadādi sienar artha <<rāngā.>> \f* dāgan.
\p
\v 31 Hintu Jākobe hala, <<Tui eschye mattun tar jarma odhihārān bes.>>
\p
\v 32 Ār Esāu hala, <<Sā, mui moribār ohyong; senattei mar jarma odhihārān hi gunar lāgibo?>>
\p
\v 33 Sebeden Jākobe hala, <<Tui eschye mar idu sabat hā.>>
\p Sebeden te sabat hehla, ār tār jarma odhihārān Jākobottun bejilo.
\v 34 Ār Jākobe Esāure pidyeloi rānnye rāngā dēl hebār dilo. Sebeden te hānā-pinā gorilo, ār hēi hāi udinei tār padhedi gelagoi. Ejānnye gorih Esāu tār jarma odhihārān mollyo na dilo.
\c 26
\s1 Isāk ār Abimelek
\p
\v 1 Ābrāhāmar āmalat bhādarāt poschyede sien bādeyo, āra ekbār sēh dejat bhādarāt porilo. Ār Isāke Gerār sahrat Philistiounar rājā Abimelekar sidu gela.
\p
\v 2 Sebeden Umora Probhu tāreh darsan dinēi hala, <<Tui Egypt dejat na jēs, mui tareh jiot thebāttei hom, sēh decchānat tui thēs.
\v 3 Ēi decchānat tui thāk, ār mui tar laghe thenei tareh āsirbāt dim. Hāran mui tareh ār tar bangsaunare ēi bek decchān dim, ār mui tar bāp Ābrāhāmar idu jē sabattān heiong, sien purei dim.
\v 4 Ār mui tar bangsaun āgājar tārāunar dhokkye bārei dim; mui tar bangsaunare ēi bek decchāni dim. Ār tar bangsaunar dārāi pittimir bek jāttune āsirbāt pebāk.
\v 5 Hāran Ābrāhāme mar hadāni dhorinei mar dāittyoāni, mar uhgumāni, mar sudomāni, ār mar bek niomāni pālēye.>>
\p
\v 6 Sēh paredi Isāke Gerār sharat bojotti gorilo.
\v 7 Ār sēh jāgāt elākke mānucchune tār mokkuo sambande pujor gorihlāk. Sebeden te hala, <<Te ahlade mar bhon,>> hāran te habār dorēye, <<Te ahlade mar mok.>> Hāran te bhāppyede, <<Ādikkye Rebekā dārāi sēh jāgāt āghande mānucchune mareh morei phelebāk, hāran te dekte dol ela.>>
\p
\v 8 Ār ejānnye ahla, jakkene te sidu bhālok bilon sang ralagoi, ekdinnye Philistiounar rājābuo Abimeleke phogodi hānādi rēni cela, ār sah Isāke tār mokkuo Rebekāloi āllyeng gatte degilo.
\v 9 Sebeden Abimeleke Isākare dāginei hala, <<Hāmākkāi jadepode te tar mok; ār hingori tui hoi pārile, <Te mar bhon>?>> Ār Isāke tāreh hala, <<Mui ēi hārane hoyong, <Ādikkye tār dārāi mui morim.> >>
\p
\v 10 Ār Abimeleke hala, <<Tui āmāhlloi ien hi bebahār gorihle? Tar mokkuo laghe juni hanajane seret gorih theda, ār sakkene tui āmāhre dujat dhorilēn.>>
\v 11 Sēh paredi Abimeleke bek mānucchunare ēi uhgumān dilo, <<Je nāhi, ēi mānucchuore ohk, bāh tār mokkuore ohk, bajang mane āht bājele, tāreh hāmākkāi morei phelā ahba.>>
\p
\v 12 Ār Isāke sēh decchānat dukhām gorihnei, sēh bajharat eksat duno phal peye; ār Umora Probhu tāreh āsirbāt goschye.
\v 13 Ār mānucchuo hemodābān ahla, ār onsur bhālet ohnēi ekjan thāguye mānuc ahla.
\v 14 Sebeden tār bherā sāgalar pāl, goru pāl, ār ektāl cāgoschye ahlāk. Senattei Philistioune tāreh ingse pijhum gorihlāk.
\v 15 Ār tār bāp Ābrāhāme bāji thāgade tār gāburune jē pāni huoun huschuon, sēh bek pāni huoun Philistioune nādi duon, ār huounat bharan gorih mādi jhābei duon.
\v 16 Ār Abimeleke Isākare hala, <<Tui āmāhttun jāgoi, hāran tui āmāhttun bes dāngar boli ohyos.>>
\p
\v 17 Sebeden Isāke siottun gelagoi ār te tār tāmbulān Gerār huonguot tānginei siot bojotti gorilo.
\v 18 Ār Isāke tār bāp Ābrāhāmar āmalat huschyede pāni huoun āra hurilo, hāran Ābrāhāme morānār paredi Philistioune sēh huoun nādi duon. Te sēh pāni huoun tār bābe nāng thoi diyede dhokkye gorih āra nāng thoi dilo.
\p
\v 19 Isākar gāburune sēh huonguot āra huo hurilāk, ār siot tārāh pāni nāgbolā ikkuo huo shup pelāk.
\v 20 Hintu Gerār sahrar bherā sāgal rākkoliune Isākar bherā sāgal rākkoliunnoi hol bājenei halāk, <<Ēi pāniān āmāhr.>> Senattei, sēh pāni huounar nāngāni Esek\f f \fr 26:20 \fk Esek: \ft Hibru hadādi ienar artha <<Hol hoschye.>>\f* nāng bojei diye, hāran tārāh tārloi hol bājeion.
\v 21 Sebeden Isākar sāgaschyeune āra judo pāni huo hurilāk, ār Gerārar bherā sāgal soreyeune sēh pāni huobotteyo hol bājeion. Senattei te tār nāngān Sitnā\f f \fr 26:21 \fk Sitnā:\ft Hibru hadādi ienar artha <<Sottrutā.>>\f* thoi dilo.
\v 22 Ār te siottun parang jenei, āra ikkuo nuo pāni huo huschye, ār sibyettei tārāh hoschye na bājhān. Senattei te sibyer nāngān Rehobot\f f \fr 26:22 \fk Rehobot:\ft Hibru hadādi ienar artha <<melāh jāgā.>>\f* thoi diye. Sebeden Isāke hala, <<Hāran ikkunu Umora Probhu āmāhre hulomelā jāgā dilo, ār āmih ēi decchānat unnoti goribang.>>
\p
\v 23 Sēh paredi te siottun Bershebāt udilogoi.
\v 24 Ār sēh rēdot Umora Probhu tāreh darsan dinēi hala, <<Mui ohlungge tar bāp Ābrāhāmar Gojēnnuo. Tui na dorēs, hāran mui tar laghe āghang. Mui mar cāgoschye Ābrāhāmar dārāi tareh āsirbāt dim ār tar bangsaun bārei dim.>>
\v 25 Sebeden Isāke siot ekkān dālighar bānela ār Umora Probhure suron gorilo. Sebeden te siot tār tāmbulān tāngela ār siot Isākar cāgoschyeune āra ikkuo huo hurilāk.
\s1 Isāk ār Abimelekar Cukti
\p
\v 26 Sebeden Abimeleke tār ekjan somāschye Āhujāthare ār tār senāpotibuo Phikolare laghe gorih āninei Gerār sahrattun tār idu ela.
\v 27 Ār Isāke tārāhre hala, <<Hittei tumih mar idu elā? Hāran tumih mareh bis deghinei tomāhttun dhābei duo?>>
\p
\v 28 Hintu tārāh halāk, <<Āmih jadepode gorih habar pelang, Umora Probhu tar laghe āghe. Senattei āmih habāttei sēr, <Ikkyettun dhori tar ār āmāhr moddye ekkān sabat hā ohk, ār tarloi ekkān cukti gorih.
\v 29 Āmih jēdhokkye tareh āht na bājei, tattei gam bāde bajang na gorih, ār tareh shānti gorihnei bidei dei, senattei tuio āmāhre hoti na gorihs. Ikkunu tui Umora Probhur āsirbāt peios.> >>
\p
\v 30 Sebeden Isāke tārāhttei ekkān hāhnā metbān gorih dilo, ār tārāh hāhnā pinā gorihlāk.
\v 31 Sebeden tārāh tār hēllye bēnnye pottye udinei duodāgie sabat hāhhi gorihlāk; ār Isāke tārāhre bidei dilo, ār tārāh manar shānti gorihnei tāttun gelākkoi.
\p
\v 32 Ār sēh dinnye Isākar cāgoschyeune tār idu ēnēi tārāh huschuonde pāni huobar bepāre tāreh halāk, <<Āmih pāni lāgat peyei.>>
\v 33 Ār te sibyer nāngān Shibā\f f \fr 26:33 \fk Shebā:\ft Hibru hadādi ienar artha <<sabat.>>\f* thoi dilo. Senattei eschye sang sēh sahrānar nāngān Bershebā\f f \fr 26:33 \fk Bershebā:\ft Hibru hadādi ienar artha <<sabat heye huobuo.>>\f* han.
\v 34 Ār Esāu 40 bajhar bayojat Het bangsar Judith nānge Beri jhibuore, ār Heth bangsar Elonar jhi Bāsemāthare loye.
\v 35 Ār tārāh Isāk ār Rebekāre manat duk lāgei diyeun ahlāk.
\c 27
\s1 Isāke Jākobare Āsirbāt diye
\p
\v 1 Ār ejānnye ahla, Isāke buro ohnēi, tār cokkun ghur ohyon, ār te cogedi game na degido. Ār sakkene te tār dāngar puobuo Esāure dāginei hala, <<Oh put.>>
\p Ār te uttor dinēi hala, <<Mui idu āghang.>>
\p
\v 2 Sebeden te hala, <<Sā, ikkunu mui buro ohyong. Mui hamale morim habar na pāng.
\v 3 Senattei ikkunu, doye gorihnei tar sigerar āttyerāni, tar sel bharānde hāppuo ār dhonuān lonei jhārat jā, ār tui mattei siger gorihnei jhārbo ehrā ānidegoi.
\v 4 Ār mui gam pāngge dhage, mattei suot hāddyo jukkol gorih deghi. Sebeden mui hēm, ār moribār āgedhi jene mar āptābuo tareh āsirbāt gare.>>
\p
\v 5 Ār jakkene Isāke tār puo Esāure ēi hadāgān har, sakkene Rebekā shuni roye. Sebeden Esāu siger gorihnei jhārbo ehrā āni dibāttei jhārat gela.
\v 6 Sakkene Rebekā tār puo Jākobare hala, <<Sāh, tar bābe tar bar bhēibuo Esāure hadhe mui shunnuong, te hoye,
\v 7 <Tui mattei jhārbo ehrā āni dinēi, suot hāddyo jukkol gorih deghi, sebeden mui henei, moribār āgedhi Umora Probhur sāmne tareh āsirbāt gorihm.>
\v 8 Senattei, oh put, ikkunu mui tareh jieni uhgum dim, mar sēh hadāni dhoris.
\v 9 Tui jenei bherā sāgalar pālluottun, dibye gam sāgalsha ānnoi, ār siun tar bābe gam pāidye dhage, suot hāddyo jukkolei duong.
\v 10 Sebeden tui tar bābar idu sien nejei dibē, te sien hēi hāi, moribār āgedhi jene tareh āsirbāt gorih pāre.>>
\p
\v 11 Ār Jākobe tār mā Rebekāre hala, <<Sā, mar bar bhēibuo Esāu ahlade hejbolā, ār mar heyeān ahlade pischol.
\v 12 Ādikkye juni bābā mareh dhorinei cāi, ār mui tār idu phāgārā ihjebe dharā porim. Sakkene mui mar ugure āsirbādar ājāi obhishāppān dāgi ānim.>>
\p
\v 13 Hintu tār mābuoi tāreh hala, <<Put, sēh obhishāppān mar ugure porok, tui bānā mar hadāgān shun, ār jenei siun mareh ānidegoi.>>
\v 14 Sebeden te jenei, siun tār mā idu ānilo, ār tār bābe gam pāidye dhage, tār mābuoi sēdhokkye suot hāddyo jukkol gorih dilo.
\v 15 Sebeden Rebekā tār dāngar puo Esāur jē dol dol hābar-suborāni jieni tār laghe gharat ela, te sieni tār cigon puobuo Jākobare urei dilo.
\v 16 Ār Rebekā sēh dibye sāgalsha cāmāni lonei tār āhttānit āra gattanābuot pischol jāgānit bērēi dilo.
\v 17 Sebeden te jē suot hāddyo ār pidyeāni jieni te jukkol gorih diye, sieni tār puo Jākobar āhdat dilo.
\p
\v 18 Sebeden Jākobe tār bāppuo sidu jenei hala, <<Oh bā.>>
\p Ār te hala, <<Mui idu āghang. Put, tui hannā?>>
\p
\v 19 Jākobe tār bābare hala, <<Mui tar bega dāngar puobuo Esāu, tui mareh jēdhokkye gorihbār hoyos, sien goschuong. Doye gorih ut, bojinei mui āni duongge jhārbo ehrāgān hā, jene tar āptābuoi mareh āsirbāt de.>>
\p
\v 20 Sakkene Isāke tār puobuore hala, <<Put, hingori edak jhādi gorih sibye pelegoi?>>
\p Ār te hala, <<Hāran Umora Probhu tar Gojēnnuo mattei mar idu sibye āni diye.>>
\p
\v 21 Isāke Jākobare hala, <<Put, doye gorihnei mar hāi āi, jene mui tareh dhorinei cinih pārang, tui hi jadepode gorih mar puo Esāu ahy ni nai.>>
\v 22 Sebeden Jākobe tār bāp Isākar hāi gela, ār te tāreh bijerenei dhori sēnēi hala, <<Rabuo ahlade Jākobar ra, hintu āhttāni ahlade Esāur āhttāni.>>
\v 23 Ār te tāreh na cinihlo, hāran tār āhttāni ahlade tār bhēi Esāu āhttāni dhokkye hejbolā; sebeden te tāreh āsirbāt dilo.
\p
\v 24 Sebeden te hala, <<Tui hi hāmākkāi mar puo Esāu nāhi?>>
\p Ār Jākobe hala, <<Ahy, mui.>>
\p
\v 25 Sebeden Isāke hala, <<Sieni mar hāi ānide ār mui mar puobuor rānih diyede jhārbo ehrāgān hāng, jene mar āptābuoi tareh āsirbāt de.>> Sebeden te sien tār hāi thoi dilo, ār Isāke hehla. Jākobe āra tāreh ānggurar raj āni diye ār te hehla.
\v 26 Sēh paredi tār bāp Isāke tāreh hala, <<Oh put, mar hāi ēnēi mareh cumbi.>>
\v 27 Ār te hāi jenei tāreh cumilogoi; ār Isāke tār hābar-suborānir bāschān cuminei tāreh āsirbāt dinēi hala,
\b
\q1 <<Sa, hāmākkāi, mar puobuor bāschān
\q2 Umora Probhur āsirbāt diyede mādiānar bāschānar dhokkye.
\q1
\v 28 Senattei Gojēne āgājar shiro pāni ār bolā mādi,
\q2 Ālājhālā bijidānā ār ānggurar raj tareh duok.
\q1
\v 29 Mānucchune tareh sebonā gottok,
\q2 Ār bek jāttune tareh sālām gottok.
\q1 Tui tar bhēiunar ugure murubbi ohs,
\q2 Ār tar mābuar puoune tareh sālām gottok.
\q1 Je tareh obhishāp de, te obhishāp peba,
\q2 Ār jibei tareh āsirbāt de, te āsirbāt pok.>>
\s1 Esāu Ājhāghān Āhrānā
\p
\v 30 Ār ejānnye ahla, Isāke Jākobare āsirbāt di phurenei, ār Jākobe tār bābattun nigili jānār laghe laghe, tār bar bhēibuo Esāu siger gorāttun lungilogi.
\v 31 Teuo suot hebār jukkol gorihnei sieni tār bāppuo sidu ānilo ār te tār bābare hala, <<Mar bāppuo udinei tār puobuor jhārbo ehrāgān hok, jene tar āptābuoi mareh āsirbāt de.>>
\p
\v 32 Sakkene tār bāp Isāke tāreh hala, <<Tui hannā?>>
\p Sebeden te hala, <<Mui tar puobuo, tar dāngar puobuo, Esāu.>>
\p
\v 33 Sebeden Isāke sānggādik gorihnei girgirenei hala, <<Sālen je siger gorihnei mareh jhārbo ehrā āni diye, sibye hannā? Mui sien tui lumibār āgedhi henei, mui tāreh āsirbāt duong, ār te hāmākkāi āsirbāttān peba.>>
\p
\v 34 Jakkene Esāu tār bābar hadāgān shunilo, te sānggādik gorih manar duge gujuri gujuri hānilo. Ār te tār bābare hala, <<Oh bā, mareh, mareyo āsirbāt de.>>
\p
\v 35 Hintu Isāke hala, <<Tar guro bhēibuo ēnēi marloi phāgārā gorihnei tar āsirbāttān nējēyegoi.>>
\p
\v 36 Ār Esāu hala, <<Tār nāngān Jākop\f f \fr 27:36 \fk Jākop: \ft Hibru hadādi ienar artha <<phāgārā.>>\f* thoi denā thik oyede nai ni? Hāran te mareh di pollā thogela. Te mar jarma odhihārān hāri loye, ār ikkunu tui sā, mar āsirbāttānuo te hāri loye.>> Ār te hala, <<Tui hi mattei ekkāyo āsirbāt rāgei na duos nāhi?>>
\p
\v 37 Sebeden Isāke Esāure uttor dinēi hala, <<Sāh, mui tāreh tar giros bāneyong, ār tār bek bhēiunare tār cāgoschye ihjebe duong, tāreh bijidānā ār ānggurar raj dinēi daramara goschuong. Oh put, ikkunu mui tattei hi gorih dim?>>
\p
\v 38 Sebeden Esāu tār bābare hala, <<Bā, tar bānā hi sēh ekkān āsirbāt āghe nāhi? Oh bā, mareh, mareyo āsirbāt gar!>> Ār ien honēi Esāu ra shārinei hānilo.
\p
\v 39 Sebeden tār bāp Isāke uttor dinēi tāreh hala,
\b
\q1 <<Sāh, tui bojotti gorihbede jāgāgān bolā mādittun durot ahba,
\q2 Ār sēh jāgāgān āgājar ugurettun shiro pāni parede siottun durot ahba.
\q1
\v 40 Tar dhāmāgānnoi tui bājibe,
\q2 Ār tar guro bhēibuore tui sebonā gorihbe;
\q1 Hintu jakkene tui adhorjjyo ahbe,
\q2 Sakkene tui tar gattanābuottun tār jungolluo bhāngi phelebe.>>
\s1 Jākobe Esāuttun Dhēi Gela
\p
\v 41 Jākobare tār bābe āsirbāt goschye hinattei, Esāu Jākobare bis degilo. Ār Esāu mane mane hala, <<Mar bāppuottei āhbilēs hebār dinun perāi ghonēi ettan, sēh paredi mui mar guro bhēibuo Jākobare morei phelēm.>>
\p
\v 42 Ār tār dāngar puobuo Esāur ēi hadāgān Rebekār hānat porilo. Sebeden te mānuc pādenei tār cigon puobuo Jākobare dāginei hala, <<Sā, hāmākkāi gorih tar bhēibuo Esāu, tareh morei phelebār ājhāi tār manānare shāntonā di di āghe.
\v 43 Senattei ikkunu, oh put, mar hadāgān shun; ut, Hāranat āgedhe mar bar bhēibuo Lābanar sidu dhēi jāgoi.
\v 44 Ār tār laghe tui sidu hoyek din thākkoi, jābat tar bhēibuor rākkān na juroi.
\v 45 Jābottori tar ugure tar bar bhēibuor rākkān na juroi, ār tui tāreh jieni goschuos, sieni te puri phelelegoi mui tareh siottun ānibāttei mānuc pādem. Ikkuodine hittei mui tomāh duojanare āhredung?>>
\p
\v 46 Ār Rebekā Isākare hala, <<Ēi Hethar jhiunattei mar manat ghin pire jormeye, juni Jākobeyo ēi dejar Het jādar milēttun mok lai, sālen mar bāji thenei hi lāp?>>
\c 28
\s1 Isāke Jākobare Shikkye Dilo
\p
\v 1 Sebeden Isāke Jākobare dāginei āsirbāt dilo, ār tāreh uhgum dinēi hala, <<Tui Kānān decchye hana mānjor jhiunattun mok na los.
\v 2 Ut, Pādān-Ārāma dejat tar mār bāppuo Bethuelar sidu jenei, tar mollye Lābanar jhiunattun tui mok loschoi.
\b
\q1
\v 3 <<Tareh Begattun Dāngar Gojēnnuoi āsirbāt gorok,
\q2 Ār tar bangsaun bārinei saisāgar ohdok,
\q1 Tui jene bhālokkun mānjor ikkuo samāj ohy pāras;
\q2
\v 4 Ār te Ābrāhāmar āsirbāttān tareh ār tar bangsaunare duok,
\q1 Tui jiot porbhāschye gorih āghas,
\q2 Jē decchān Gojēne Ābrāhāmare diye,
\q1 Sēh decchānat tui odhihāri ohs.>>
\s1 Jākobe Lābanar Sidu Dhēi Gela
\p
\v 5 Sebeden Isāke Jākobare pādei dilo, ār te Pādān-Ārām dejar, Sirio hullye Bethuelar puo Lābanar sidu gela. Lābane ahlade Jākobar ār Esāur mābuo Rebekār bar bhēi.
\s1 Esāu Mahalāthare Loye
\p
\v 6 Esāu jakkene degilo Isāke Jākobare āsirbāt dinēi mok labāttei Pādān-Ārām dejar mokkye pādela, ār āsirbāt garette lakkene te tāreh mānā gorihnei hoye, <<Tui Kānān mānjor jhiunattun mok na labe.>>
\v 7 Ār Jākobe tār bābar ār tār mā hadhā dhorinei Pādān-Ārām dejat gelagoi.
\v 8 Sakkene Esāu degilode Kānān dejar milēunar ugure tār bāppuo Isākar manān huhji nai.
\v 9 Siebes Esāu tār dibye mok theleyo, Ismāelar sidu jenei, Ābrāhāmar puo Ismāelar jhi, Nebāiothar bhon Mahalāthare loyegoi.
\s1 Bethelat Jākobar Sabanān
\p
\v 10 Ār Jākobe Bershebāttun Hāranar mokkye gela.
\v 11 Sebeden ekkān jāgāt lunginegoi siot belān duppegoi ār te siot rēttuo hādela. Ār te sienat elākke sittun ikkuo shil lonei, chidēn dinēi sēh jāgānat ghum jebāttei poschye.
\v 12 Sebeden te sabane degilo, ār sa, pittimittun ekkān sāngu pādeye gorih āghe, sienar mādhābuo āgājat dhuschyegoi. Ār sa, sien bēnēi Gojēnar duttune udodan ār lāmadan.
\p
\v 13 Ār sa, Umora Probhu bega ugure thiei āghe. Ār te hala, <<Mui ohlungge Umora Probhu, tar bāp Ābrāhāmar Gojēn ār Isākar Gojēn. Tui jē mādiānat pori āghas, sien mui tareh ār tar bangsaunare dim.
\v 14 Tar bangsaun pittimit dhullye sānnye bes ahbāk; tārāh pugedi ār pojimedi, uttore ār dogine cero hittyedi setterā ahbāk. Sebeden tar ār tar bangsaunar dārāi pittimir bek ghorboune āsirbāt pebāk.
\v 15 Sāh, mui tar laghe āghang, ār tui jidu jās tareh mui rokkye gorihm, ār ēi decchānat āra tareh phirei ānim. Hāran mui tareh jieni hoyong, sieni jābat gorih na duong, tābat sang tareh shāri na jēm.>>
\p
\v 16 Sebeden Jākobe ghumattun jāginei hala, <<Hāmākkāi ēi jāgānat Umora Probhu āghe, ār mui sien habar na pedung.>>
\v 17 Ār te dorēnei hala, <<Ēi jāgāgān hi dar gare pārāh ekkān jāgā! Ien Gojēnar ghar biritto hārar jāgā nai, ār ien ahlade sarga ghire duorān.>>
\p
\v 18 Sebeden Jākobe bēnnye pottye udilo, te chidēn diyede silluo loinei, sibye thama dhokkye gorih gārela, ār silluo mādhānat tel dhāli dilo.
\v 19 Ār sēh jāgānar nāngān Beth-El\f f \fr 28:19 \fk Beth-El: \ft Hibru hadādi ienar artha <<Gojēnar ghar.>>\f* thoi dilo. Hintu āgedhi sēh jāgānar nāngān Luj ela.
\v 20 Sebeden Jākobe mānat gorihnei hala, <<Juni Gojēne mar laghe thāi, ār mar ēi jātrā padat mareh rokkye gare, mareh hebār jukkei de, ār uron-pinon de,
\v 21 ār mui juni āra mar bābar gharat suge shāntiye phiri pārang, sālen Umora Probhu mar Gojēnnuo ahba.
\v 22 Ār ēi jē silluo mui tham ihjebe gāreiong, sibye Gojēnar ghar ahba. Ār tui mareh jieni dibē, mui tareh hāmākkāi sienittun daje ek dim.>>
\c 29
\s1 Jākobe Rāchelare Lāgat Pela
\p
\v 1 Sebeden Jākobe jāde jāde pugedi āghande mānucchunar decchānat lungilogoi.
\v 2 Ār rēni sēnēi, mādat ikkuo pāni huo degilo. Ār sa, sibyer hāi bherā sāgal tin pāl buk gorih āghan, hāran sēh pāni huobuottun mānucchune pāni tulinei bherā sāgalar pālunare pāni hābedāk. Ār sēh pāni huobuor muonat ikkuo bar shil dhākkye gorih ela.
\v 3 Ār sēh jāgānat bek bherā sāgalar pālun thubedāk; ār tārāh pāni huobar muonattun silluo lārenei, bherā sāgalar pālunare pāni hābedāk. Sēh paredi tārāh āra sēh silluo, pāni huobuor muonat dhāgi thadāk.
\p
\v 4 Ār Jākobe bherā rākkoliunare hala, <<Oh bhēilak, tumih huttun?>>
\p Ār tārāh uttor dilāk, <<Āmih ahlangge Hāranattun.>>
\p
\v 5 Sebeden te tārāhe hala, <<Tumih Nāhorar puo Lābanare cinoh ni?>>
\p Ār tārāh uttor dilāk, <<Cinih dha.>>
\p
\v 6 Sebeden Jākobe tārāhre hala, <<Te gam āghe ni?>>
\p Ār tārāh uttor dilāk, <<Te dole hār dha. Ār sā, tār jhibuo Rāchele tār bherā sāgalar pālluoloi ejher.>>
\p
\v 7 Sebeden te hala, <<Sa, belān ejha sāgar āghe; pojugun thubebār ejha samay na ahy. Tumih bherā sāgalar pālunare pāni hāhbēi-hubāi āra ghās hābebāttei caragoi.>>
\v 8 Hintu tārāh halāk, <<Jābat bek pālun na thubuon, āmih pāni hābei na pāri. Ār tārāh huobar muottun silluo lārele teh, āmih bherā sāgalar pālunare pāni hābei pāri.>>
\p
\v 9 Ār Jākobe jakkene tārāhlloi hadhā har, sēh samayat Rāchele tār bābar bherā sāgalar pālunnoi lumilogi; hāran teyo ekjan bherā rākkoli ela.
\v 10 Ār ejānnye ahla, jakkene Jākobe tār mollye Lābanar jhi Rāchelare ār tār mollyebuor bherā sāgalar pālluo degilo, Jākobe jhādi gorih jenei, pāni huobar muonattun silluo lārei dilogoi, ār tār mollyebuo Lābanar bherā sāgalar pālunare pāni hābela.
\v 11 Sebeden Jākobe Rāchelare cumilo, ār gujuri gujuri hānilo.
\v 12 Ār Jākobe tār bābar sodoschye, te Rebekār puode sien, te Rāchelare hala. Sebeden Rāchele dhābā dhābā jenei tār bābare halagoi.
\p
\v 13 Sebeden ejānnye ahla, jakkene Lābane tār bhāgine Jākobar habar pela, te dhābā dhābā jenei tārloi deghā ahbāttei gela. Ār te Jākobare ājā gorihnei cumilo, ār te tāreh tār gharat nejela. Sebeden Jākobe bekkāni Lābanare bhāngi hala.
\v 14 Ār Lābane tāreh hala, <<Tui hāmākkāi marloi ek lo ār ek ehrā\f f \fr 29:14 \fk ek lo ār ek ehrā:\ft Hibru hadādi sienar artha ahlade, <<ek ehrā ār ek āhr.>> \f*.>> Ār Jākobe tār laghe ek māj thela.
\s1 Jākobe Leāhre ār Rāchelare Loye
\p
\v 15 Sebeden Lābane Jākobare hala, <<Tui mar sodoschye hinattei, bedan sārā gorih mar hām gorihbe nāhi? Tui mareh ha, tareh hadak bedan dim?>>
\v 16 Ār Lābanattun dibye jhi elāk; tār dāngar jhibuar nāngān ahlade Leāh, ār cigon jhibuar nāngān ahlade Rāchel.
\v 17 Leāh cokkun harāp elāk, hintu Rāchelar heye gadanān ār chengerāgān dol ela.
\p
\v 18 Ār Jākobe Rāchelare hos peda; senattei te hala, <<Tar cigon jhibuo Rāchelattei mui sāt bajhar sang tar hām gorihm.>>
\p
\v 19 Ār Lābane hala, <<Onnyo janattei bo dimbe dhārāne, tareh dilē gam ahba. Senattei tui mar laghe thāk.>>
\v 20 Ēdhokkye gorihnei Jākobe Rāchelattei sāt bajhar hām gorilo, ār Rāchelare hospānār hārane sēh bajharun te bānā hoyek din bili mane gorilo.
\p
\v 21 Sebeden Jākobe Lābanare hala, <<Mar mokkuo mareh de, hāran mar dinun purei dilung, jene mui tārloi thei pārang.>>
\v 22 Ār Lābane sēh jāgār bek mānucchun thubenei, ekkān metbān gorilo.
\v 23 Ebār ēdhokkye ahla, rēdot Lābane tār jhi Leāhre Jākobar sidu nejela, ār Jākobe tār laghe thela.
\v 24 Ār Lābane tār sāgarāni Jilpāre Leāhr sāgarāni ihjebe tāreh dilo.
\v 25 Sebeden ejānnye ahla, bēnnye pahr ohnēi, ār sa, sibye Leāh! Ār Jākobe Lābanare hala, <<Tui marloi ien hi bebahār gorihle? Mui Rāchelattei tar hām na garang nāhi? Sālen tui hittei mareh thogele?>>
\p
\v 26 Ār Lābane hala, <<Āmāhr dejat dāngar bhonnuottun ākke, guro bhonun bo dibār niom nei.
\v 27 Tui tār ēi sāptābuo purei de, paredi āra sāt bajhar mar hām gorihbe, ār sēh ājāi āmih tārehyo tattei dibang.>>
\p
\v 28 Sebeden Jākobe tār sāptābuo purei dilo. Paredi Lābane tār jhi Rāchelareyo Jākobattei bo dilo.
\v 29 Ār Lābane tār sāgarāni Bilhāre tār jhi Rāchelar dāji ihjebe tāreh dilo.
\v 30 Sebeden Jākobe Rāchelar laghe thela, ār te Leāhttun bes Rāchelare hos peda. Ār Jākobe Lābanattei āra sāt bajhar tār hām gorih dilo.
\s1 Jākobar Puosābāun
\p
\v 31 Jakkene Umora Probhu degilode Jākobe Leāhre bis deghe, te tār sahgarāgān huli dilo; hintu Rāchele bhāj ela.
\v 32 Sebeden Leāh pedoli ohnēi marat puo phudela, ār tār nāngān Reuben\f f \fr 29:32 \fk Reuben:\ft Hibru hadādi ienar artha <<puobuore sā.>>\f* thoi dilo. Hāran te hoye, <<Umora Probhu hāmākkāi mar dukkān dekkye. Senattei ikkunu, mar nekkuoi mareh hos peba.>>
\v 33 Sebeden te āra pedoli ohnēi marat puo phudeye, ār te hala, <<Hāran mareh bis degedhe sien Umora Probhu shunnye. Senattei te mareh āra ikkuo marat puo diye.>> Ār te tār nāngān Simeon\f f \fr 29:33 \fk Simeon:\ft Hibru hadādi ienar artha <<shun.>>\f* thoi diye.
\v 34 Te āra pedoli ohnēi marat puo phudela, ār te hala, <<Ēi bārat hintu mar nekkuoi marloi sang poribo, hāran mui tāttei tinnuo marat puo phudēi dilung.>> Senattei tār nāngān Lebhi\f f \fr 29:34 \fk Lebhi: \ft Hibru hadādi ienar artha <<jorā>>\f* thoi diye ahla.
\v 35 Paredi te āra pedoli ohnēi marat puo phudela, ār te hala, <<Ēi bārat mui Umora Probhur bāini git gēm.>> Senattei te tāreh Judā\f f \fr 29:35 \fk Judā:\ft Hibru hadādi ienar artha <<bāini.>>\f* nāng thoi dilo. Sebeden tār puo phudonā bandha ahla.
\c 30
\s1 Leāhr Ugure Rāchelar Ingse
\p
\v 1 Jakkene Rāchele degilo te Jākobattei puo phudēi di na pāre, senattei Rāchele tār bar bhonnuore ingse pijhum gorā dhorilo. Te Jākobare hala, <<Tui mareh puosābā de, āhnale mui morim!>>
\p
\v 2 Sebeden Rāchelar biruddye Jākobar rākkān joli udilo, ār te hala, <<Jibei tareh sahgarāgānar phal bandha gorih thoi diye, mui hi sēh Gojēnnuo nāhi?>>
\p
\v 3 Sebeden Rāchele hala, <<Eye sāh, mar sāgarānibuo Bilhā. Tui tār laghe thākkoi, ār te puo phudenei mar harat jene bojei deghi, ār tār dārāi muio jene puosābā pāng.>>
\v 4 Sebeden te tār sāgarānibuo Bilhāre mok ihjebe Jākobare gojēi diye, ār Jākobe tār laghe thela.
\v 5 Paredi Bilhār guro pedat ahla, ār Jākobare ikkuo marat puo phudēi dilo.
\v 6 Sebeden Rāchele hala, <<Gojēne mar bepārān dole bijer goschye; ār te mar hojoliān shuninei mareh ikkuo puo diye.>> Senattei tār nāngān Dān\f f \fr 30:6 \fk Dān:\ft Hibru hadādi ienar artha <<bijer.>>\f* thoi diye.
\v 7 Sēh paredi Rāchelar sāgarānibuo Bilhārar āra guro pedat ahla, ār Jākobare di lambar puobuo phudēi dilo.
\v 8 Sebeden Rāchele hala, <<Gojēne mar pakke thenei, mui mar bhonnuoloi sānggādik gorih jidbāt bājenei mui jidilung.>> Senattei te tār nāngān Nāphtāli\f f \fr 30:8 \fk Nāphtāli: \ft Hibru hadādi ienar artha <<jidbāt.>> \f* thoi dilo.
\p
\v 9 Jakkene Leāh te āra puo phudēi na pāribode sien habar pela, te tār sāgarāni Jilpāre mok ihjebe Jākobare gojēi dilo.
\v 10 Ār Leāhr sāgarānibuo Jilpā Jākobattei ikkuo puo phudēi dilo.
\v 11 Sebeden Leāh hala, <<Subhāggyo eschye!>> Senattei tār nāngān Gāt\f f \fr 30:11 \fk Gāt:\ft Hibru hadādi ienar artha <<subhāggyo.>>\f* thoi diye.
\v 12 Ār Leāh sāgarānibuo Jilpā Jākobattei di lambar puobuo phudēi dilo.
\v 13 Sebeden Leāh hala, <<Mui habāllye, hāran gābuschye milēune mareh habāllye habāk.>> Sebeden te tār nāngān Āsher\f f \fr 30:13 \fk Āsher:\ft Hibru hadādi ienar artha <<habāllye.>> \f* thoi diye.
\p
\v 14 Ār gam hābode samayat Reubene khedat jenei Mandrak gājar gulo pela, ār siun te tār mā Leāhre āni dilo. Sebeden Rāchele Leāhre hala, <<Doye gorihnei tar puobuoi āni diyede sittun mareh hoyekkuo Mandrak gulo denā.>>
\p
\v 15 Hintu Leāh tāreh hala, <<Tui mar nekkuo hāri loyos, sien hi cigon bepār nāhi? Āra mar puobuor Mandrak gulounuo hāri labe nāhi?>>
\p Ār Rāchele hala, <<Sālen tar puobuor Mandrak gulounar ājāi mar nekkuo eschye rēdot tar laghe ek bischonat theba.>>
\p
\v 16 Sebeden bellye mādān Jākobe khedattun ettegoi, Leāh tārloi deghā gorihnei hala, <<Tui hāmākkāi mar laghe thei pebe. Hāran mui mar puobuor Mandrak guloun dinēi tareh bhārā goschuong.>> Ār sēh rēttuot te Leāh laghe ek bischonat thela.
\p
\v 17 Ār Gojēne Leāhr hadāgān shunnye, ār tār guro pedat ohnēi, te Jākobare pās lambar puobuo phudēi dilo.
\v 18 Sakkene Leāh hala, <<Mui mar nekkuore mar sāgarānibuo duong, ār Gojēne mareh sienar puroskār diye.>> Senattei tār nāngān Isākar\f f \fr 30:18 \fk Isākar: \ft Hibru hadādi ienar artha <<puroskār.>> \f* thoi dilo.
\v 19 Sēh paredi Leāhr āra guro pedat ohye, ār Jākobattei chai lambar puobuo phudēi dilo.
\v 20 Sebeden Leāh hala, <<Gojēne mareh ekkān gunar jinischoi āsirbāt goschye; ikkunu mar nekkuo mareh sarmān goribo, hāran tāttei mui chobuo puo phudēi duong.>> Sebeden tāreh Jebulun\f f \fr 30:20 \fk Jebulun:\ft Hibru hadādi ienar artha <<sarmān.>> \f* nāng thoi diye.
\v 21 Sēh paredi te ikkuo jhi phudeye, ār tār nāngān Dinā\f f \fr 30:21 \fk Dinā:\ft Hibru hadādi ienar artha <<bijer.>>\f* thoi diye.
\p
\v 22 Sebeden Gojēne Rāchelare ihdot tulilo, Gojēne tār hadāgān shunnye ār tār garbha huli dilo.
\v 23 Ār te pedoli ohnēi marat puo phudela, sebeden te hala, <<Gojēne mattun bannāmān nējēyegoi.>>
\v 24 Senattei te tār nāngān Josep\f f \fr 30:24 \fk Josep:\ft Hibru hadādi ienar artha <<Te bāreba.>>\f* thoi diye, ār te hala, <<Umora Probhu mareh āra puo duok.>>
\s1 Jākop ār Lābanar Cukti
\p
\v 25 Ār ejānnye ahla, jakkene Rāchele Josebare phudeye, Jākobe Lābanare hala, <<Tui mareh bidei de, mui mar nij jāgāt, ār mar dejat phiri jāng.
\v 26 Mui jigunattei tar idu gābur hāttuong, tui mar mokkun ār puoun gojēi dinēi mareh jebāttei de. Hāran mui tārāhttei hedhokkye hām gorih duong, sien tui habar pās.>>
\p
\v 27 Ār Lābane tāreh hala, <<Doye gorihnei, mui juni tar cogedi doye pēi thele, sālen thāk, hāran mui habar pelung tar dārāi Umora Probhu mareh āsirbāt goschye.>>
\v 28 Sebeden Lābane āra hala, <<Tareh hadak dim, thik gorihnei mareh ha, ār mui tareh siun dim.>>
\p
\v 29 Sebeden Jākobe tāreh hala, <<Mui tattei hadak hām gorih duong ār mar sedon serestāt tar pojugun gam royon.
\v 30 Hāran mui na ette tar bānā hoyekkān sompotti ela, ār sieni bārinei ektāl ohye; mui ejchuongge siottun dhori Umora Probhu tareh āsirbāt goschye. Ār ikkunu mar nijar gharattei sompotti hamale jurim?>>
\p
\v 31 Sebeden Lābane hala, <<Mui tareh hi dim?>>
\p Ār Jākobe hala, <<Tui mareh āra hana hischu na dinēi, juni mattei ekkān hām gorih duos, sālen mui tar bherā sāgalar pālluo corem ār cerestā gorih dim.
\v 32 Eschye mui tar bek bherā sāgalar pālun bērēi sēm. Ār mui bherāunattun bek sidire bhodorāun, phudo phudo dākbalāun, ār hāloschyeun bek bherā judo gorih thoi dim. Sebeden jētsāgalunar moddye bek sidire bhodorāun ār phudo phudo dākbalāun mui judo gorih thom, ār siun mar bedan ahbāk.
\v 33 Sebeden jakkene mar bedananuttei tui mar idu ebe, sakkene mar nitiāne pramān dibo. Tui mar bek pojugun bērēi sebe, ār sāgalunottun jiun sidire bhodorā nai, phudo phudo dākbalā nai, ār bherāunattun jiun hāloschye nai, tui mane gorihbe siun mui cur goschuong.>>
\p
\v 34 Ār Lābane hala, <<Sā, sieni tar hadhā dhage ohk!>>
\v 35 Sebeden te sedinnye pēl pēl dākbalā ār phudo phudo dākbalā bek pādhā sāgalun, sidire bhodorā ār phudo phudo dākbalā bek pādhi sāgalun, jiunar dhup dāk ela, ār bherāunattun bek hāloschye bherā sāgalun loinei tār puounare gojēi dilo.
\s1 Jākobar Bherā Sāgalar Pālun Bārilāk
\p
\v 36 Sebeden tār ār Jākobar sere tin dino padat durot gorih rāgelagoi, ār Jākobe Lābanar bāgi bherā sāgalar pālun cerestā gorilo.
\p
\v 37 Sebeden Jākobe tin bābottye gājar dhelā: phāschye udol gāc, bādām gāc, ār ārmon gājar jedā dhelā hābinei, sigunar bāgalāni chulinei, gājchunar dhup hihrāni nigilela.
\v 38 Ār bherā sāgalar pālun jiot pāni hebāttei edāk, siot te bāgal sullye pēl pēl gājar dhelāun sēh bherā sāgalar pālunar mujungat pāni hānde phiongānat thoi de. Sēdhokkye gorih, jakkene bherā pālune pāni hebāttei ejhan, sakkene sigunar sah pedat ahn.
\v 39 Ēdhokkye gorihnei sēh dhelāunar hāi tārāhr jē shaun pedat ahn, siun pēl pēl dākbalā, sidire bhodorā, ār phudo phudo dākbalā gorih sah phudedāk.
\v 40 Sebeden Jākobe sēh bek bherāshaun judo gorih thada. Ār Lābanar bherā sāgalar pālun tār sidire bhodorā ār hāloschye bherā sāgalar pālunar mujunga mujungi gorih thoi de. Hintu te tār bherā shaun Lābanar bherā sāgalar pālunar samāre na thai, tār bherā sāgalar pālun te judo gorih thada.
\p
\v 41 Ār sēh paredi jakkene bolibanda bherā sāgalun gābhin ahn, sakkene Jākobe pāni hānde phiongānar bhidire bherā sāgalar pālune deghan pārāh sēh dhelāun thoi dida.
\v 42 Hintu merā merā bherā sāgal pālunar mujungat siun thoi na de. Sien garānār hārane merā merā pojugun Lābanar ār bolibanda pojugun Jākobar ahdāk.
\v 43 Ēdhokkye gorihnei Jākobe huhp dhoni ahla, tār bherā sāgal pāl, sāgar, sāgarāni, ut, ār gādhā saisāgar ahlāk.
\c 31
\s1 Jākobe Lābanattun Dhēi Gela
\p
\v 1 Ār Jākobe Lābanar puoune ēi hadāgān hadhe shunilo. Tārāh halāk, <<Jākobe āmāhr bābar bek jinischāni hāri loye, ār āmāhr bābar dhanānittun tār ēi bek dhanāni hāmeye.>>
\v 2 Ār Jākobe Lābanar muon deghinei bujhi pārilo, sien tāttei āga dhokkye gam nei ār.
\v 3 Sebeden Umora Probhu Jākobare hala, <<Tui tar purbopuruschunar dejat, tar hudummounar sidu phiri jāgoi, ār mui tar laghe thēm.>>
\p
\v 4 Sebeden Jākobe mānuc pādenei mādat tār bherā sāgalar pālunar idu Rāchelare ār Leāhre dāgi ānilo.
\v 5 Ār te tārāhre hala, <<Mui tamāhr bāppuar muon deghinei bujhi pāschuong, sien mattei āga dhokkye gam nei ār. Hintu mar bābar Gojēnnuo mar laghe āghe.
\v 6 Ār tumih habar pa, mar gadā balān dinēi tamāhr bāppuar hām gorih duong.
\v 7 Tuo tamāhr bāppuoi mareh thogeye ār das pollā mar bedanun bodoli diye. Hintu Gojēne mareh hoti gorihbāttei tāreh sujok na de.
\v 8 Te juni ejānnye gorih hoi, <Sidire bhodorā pojugun tar hāmar bedan ahbāk,> ār sakkene bek bherā sāgal pālune sidire bhodorā sah phudedāk. Ār te juni ejānnye gorih hoi, <Pēl pēl dākbalā pojugun bekkun tar hāmar bedan ahbāk,> ār sakkene bek bherā sāgal pālune pēl pēl dākbalā sah phudedāk.
\v 9 Ēdhokkye gorih Gojēne tamāhr bāppuottun bek poju dhanāni hāri lonei mareh diye.
\p
\v 10 <<Ār ejānnye ahla, bherā sāgal pālune gābhin ahbār samayat, mui sabanat shirebuo ālak gorihnei rēni sēnēi delung, ār sa, jē pādhāun pādhiunar ugure udodan, siun bekkun pēl pēl dākbalā, sidire bhodorā, ār phudo phudo dākbalā.
\v 11 Sebeden Gojēnar sarga duttuoi mareh sabanat hoye, <Oh Jākop.> Ār mui uttor duong, <Mui idu āghang.>
\v 12 Ār te hala, <Tui shirebuo ālak gorihnei rēni sā, jē pādhāun pādhiunar ugure udodan, siun bekkun pēl pēl dākbalā, sidire bhodorā, ār phudo phudo dākbalā. Hāran Lābane tareh jieni garer, mui bekkāni dekkuong.
\v 13 Jē jāgānat tui cinno shilluore obhisek goschuos ār tui mar idu ekkān mānnye rāgeyoc, mui ohlungge sēh Beth-Elar Gojēnnuo. Ikkunu tui ut, ēi dejattun nigili jāgoi ār tar nijar hudummounar dejat phiri jāgoi.> >>
\p
\v 14 Sebeden Rāchel ār Leāh tāreh uttor dinēi halāk, <<Āmāhr bābar gharattun āmāhttei hana bhāk bāh odhihār pebār ejha theba ni?
\v 15 Te āmāhre bideji na bhābe nāhi? Hāran te āmāhre bēschye, ār āmāhr tengāuno bekkun hēi diye.
\v 16 Gojēne āmāhr bāppuottun jē dhanāni hāri loye, sieni bekkāni āmāhr ār āmāhr puosābāunar. Senattei ikkunu Gojēne tareh jien hoye, tui sien gar.>>
\p
\v 17 Sebeden Jākobe udinei tār puounare ār mokkunare udar pidhit tulilo.
\v 18 Ār te tār bek pojugun ār te hāmenei peye bek dhanāni, jē pojugun te Pādān-Ārāmat peye, siun jhogei ninēi te Kānān dejat tār bāp Isākar idu gela.
\v 19 Sēh samayat Lābane tār bherā sāgal pālunar hejchāni hābi dibāttei jēye, ār Rāchele tār bābar ghara murtiun cur gorih loye.
\v 20 Ār Jākobe te jebagoide bepāre hana habar na dinēi, Syriā decchye Lābanare thogeye.
\v 21 Ēdhokkye gorih tār jieni ela, sieni bekkāni lonei dhēi gela. Te udinei Euphretis gāngān pār ohnēi, Gileāt monnuo mokkye gela.
\s1 Lābane Jākobare Lorēla
\p
\v 22 Sēh paredi tin din pare, Jākobe dhēi jēyegoide habarān Lābanare hoi dilāk.
\v 23 Sebeden tār bhēilakkunore laghe nējēnēi sāt din sang pijhē pijhē lorēi gela, ār Gileāt monnuot tāreh lāgat pelagoi.
\v 24 Hintu Gojēne rēdot, sabanat Syriā decchye Lābanar idu āhjil ohnēi hala, <<Habaddār, Jākobare gam ār bajang hischu hadhā na habe.>>
\v 25 Ār Lābane jakkene Jākobare lāgat peyegoi, sakkene Jākobe monnuot tār tāmbulān tānginei ela, ār Lābaneyo tār bhēilakkunnoi tārāhr tāmbulāni Gileāt monnuot tāngelāk.
\p
\v 26 Ār Lābane Jākobare hala, <<Tui hittei ēdhokkye gorihle? Ār mareh thogenei, hittei mar jhiun harga degenei nejānde dāji dhokkye gorih ānile?
\v 27 Hittei tui cur gorihnei mattun dhēi ejchuos, ār mareh na honēi hittei tui cur gorih ele? Hāran tui mareh juni hadhe, sālen mui tareh huhji utchobe ār gide renge, ār juri ār binā bājenei bidei di pārilungun.
\v 28 Ār tui mar nādinunare ār jhiunare cumibāttei mareh na dilē. Ebār tui marloi murukko bebahār gorihle.
\v 29 Tareh hoti gorihbār mar hemodā āghe, hintu tar bābar Gojēnnuoi mareh gelle rēdot hoye, <Habaddār, Jākobare gam ār bajang hischu hadhā na habe.>
\v 30 Ār ikkunu tui tar bābar gharat jebāttei jadepode dhāp garar, ār hāmākkāi jebe, hintu hittei tui mar deba murtiun cur gorihle?>>
\p
\v 31 Sakkene Jākobe Lābanare uttor dinēi hala, <<Hāran mui doreiong, mui mane gorihnei hoyong, <Ādikkye tui bolā jure tar jhiun mattun hāri labe.>
\v 32 Tui jār idu tar deba murtiun pāhs, tui tāreh bājei na rāgēs. Āmāhr hudummounar sāmne, mar idu tar jinis hi āghe tui togei sā, ār sieni tui nejeschoi.>> Hāran Jākobe ājhale habar na pāi, Rāchele siun cur gorih ānnye.
\p
\v 33 Ār Lābane Jākobar tāmbulānat, Leāh tāmbulānat ār tār dibye dāji tāmbulo bhidire somilo, hintu te siun togenei shup na pela. Sebeden te Leāh tāmbulānattun nigilinei Rāchelar tāmbulānat sommyegoi.
\v 34 Hintu Rāchele ghara murtiun lonei, udar pidhit cāmārā hollye bhidire lugei thoye, ār sēh ugure boschye. Ār Lābane bek tāmbulānit gamedāle togela, hintu siun shup na pela.
\v 35 Ār Rāchele tār bābare hala, <<Mar giroschuoi, tār mujungat na thiānggye senattei bejār na ohk, hāran ikkunu mar māj hābarar samay.>> Ār te gamedāle togei cela, hintu ghara sēh murtiun na pela.
\p
\v 36 Sebeden Jākobe rāk tulinei Lābanare gobilo, ār Jākobe uttor dinēi Lābanare hala, <<Mar dujchān hi? Mui edak hi pāp gorihlunggye, senattei tui sedak rāk gorihnei mareh lorēi lorēi elede?
\v 37 Tui mar bek jinischāni gamedāle togeneuo, tamāhr ghara hana jinis ekkānuo pele ni? Mar ār tar ēi bhēiunar mujungat sien tha, tārāh duo dāgir bijer gottok!
\v 38 Ēi huri bajhar sang mui tar laghe elung; tar pādhi bherāunar ār pādhi sāgalunar garbhat shaun nasta na ahn, ār tar bherā sāgalar pālluottun ikkuo pādhā sāgalyo mui hēi na duong.
\v 39 Ār jhārbo pojuye hāmerenei ghabā ahnde bherāun mui tar idu na ānidung; sēh hotiāni mui bugidung. Ār dinot hi rēdot jiun cure ninēi āhji jēdāk, sigunar badale tui mattun loyos.
\v 40 Mar ēdhokkye dajā ela, sakkene mui dibuschye garame ār rēdot ihno jāre thabā ohdung. Ār mar cogottun ghumān dhēi jedagoi.
\v 41 Ēdhokkye gorihnei mui tar gharat huri bajhar sang elung. Ār tar dibye jhi pebāttei choddyo bajhar ār bherā sāgalar pālunattei cha bajhar sang mui tar idu gābur hāttuong, hām gorih duong, ār sēh bhidire tui das pollā mar bedanun bodolei duos.
\v 42 Juni mar bāppuar Gojēnnuo, Ābrāhāmar Gojēnnuo ār jibēre Isāke doreda, sibye juni mar laghe na theda, sakkene tui hāmākkāi mareh sudho āhde pādei dilēn. Gojēne mar dukkān ār hādoni goschuonge hāmāni dekkye; senattei, gelle rēdot tareh dhamak diegi.>>
\s1 Jākop ār Lābanar Cuktiān
\p
\v 43 Sebeden Lābane Jākobare uttor dinēi hala, <<Ēi jhiun mar jhi, ār ēi puosābāunuo mar puosābā, ār ēi bherā sāgalar pālun mar bherā sāgalar pāl; tui jieni jieni deghar, sieni bekkāni mar. Hintu ikkunu mui mar jhiunattei ār tārāhttun ohyonde puosābāunare hi gorihm?
\v 44 Senattei ikkunu, tar ār mar moddye ekkān cukti ohk, ār sien tar ār mar moddye shākki ihjebe theba.>>
\p
\v 45 Sebeden Jākobe ikkuo shil lonei thama dhokkye gorih gārei dilo.
\v 46 Sebeden Jākobe tār bhēiunare hala, <<Shil thubogi.>> Ār tārāh shil āninei ek hur thubelāk, ār sēh silunar ugure tārāh hāhnā hehlāk.
\v 47 Lābane sienar nāngān Jegār-Sāhāduth\f f \fr 31:47 \fk Jegār-Sāhāduth: \ft Hibru hadādi ienar artha <<Shākki hur.>> \f* thoi diye. Hintu Jākobe sienar nāngān Gālet\f f \fr 31:47 \fk Gālet:\ft Hibru hadādi ienar artha <<Shākki hur.>>\f* thoi diye.
\v 48 Ār Lābane hala, <<Ēi shilar hurbuo tar ār mar moddye shākki ihjebe thok.>> Senattei tār nāngān Gālet,
\v 49 ār Mijpāyo\f f \fr 31:49 \fk Mijpā:\ft Hibru hadādi ienar artha <<cubidār tongi.>>\f* han, hāran te hala, <<Jakkene āmih phārak gorih thebang Umora Probhu tareh ār mareh cubi duok.
\v 50 Tui juni mar jhiunare hasta duos, ār juni tui mar jhiunare bāde āra judo mok las, onnyo mānuc āmāhr laghe na theleyo, sā, Gojēne tar ār mar moddye shākki ahba!>>
\p
\v 51 Sebeden Lābane Jākobare hala, <<Ēi shilar hurbuo sā, ār ēi thammuo sā, tar ār mar moddye iun mui thoyong.
\v 52 Ēi shilar hurbuo ār ēi thammuo shākki ihjebe theba. Hāmākkāi tareh hoti gorihbāttei, ēi shil hurbuo pār ohnēi mui tar idu na ēhm, ār tuoyo mareh hoti gorihbāttei ēi shil hurbuo ār thammuo pār ohnēi mar idu na ebe.
\v 53 Ābrāhāmar Gojēn, Nāhorar Gojēn, ār tārāhr bāppuor Gojēnnuoi āmāhre bijer goribo.>> Ār Jākobe tār bāp Isāke jāre doreda, sibyer nānge sabat hehla.
\v 54 Sebeden Jākobe monnuot dāli utsarba gorilo, ār tār bhēiunare pidye hebāttei dāgilo. Ār tārāh hāhnā hānār paredi rēttuo monnuot hādelāk.
\v 55 Ār bēnnye pottye udinei, Lābane tār nādinunare ār tār jhiunare cuminei āsirbāt gorilo. Sebeden Lābane tār jāgāt phiri gela.
\c 32
\s1 Esāu Jākoppoi Deghā Gorihbāttei Ela
\p
\v 1 Sebeden Jākobe tār padhe gelagoi, ār Gojēnar duttune tārloi deghā gorihlāk.
\v 2 Jakkene Jākobe tārāhre degilo, te hala, <<Ien Gojēnar hemba.>> Ār Senattei te sēh jāgāgānar nāngān Mahānaim\f f \fr 32:2 \fk Mahānaim: \ft Hibru hadādi ienar artha <<dien hemba.>>\f* thoi dilo.
\p
\v 3 Sebeden Jākobe tār āgedhi Edam dejat Seir jāgāt, tār bar bhēibuo Esāu idu habarbuo pādela.
\v 4 Te tārāhre ēi uhgumān dinēi hala, <<Mar probhu Esāure ēdhokkye gorih habāgoi, <Tar cāgoschye Jākobe ejānnye gorih hoye: <<Mui Lābanar samāre bojotti goschuong, ār ejha sang sidu āghang.
\v 5 Mar celā goru, gādhā, bherā pāl, sāgar ār sāgarāni āghan; ār mui probhuttun doye pebāttei, tareh habar pādelung.>> > >>
\p
\v 6 Sebeden habarbuoune Jākobar idu phiri ēnēi halāk, <<Āmih tar bar bhēi Esāu idu jēyei, ār teyo 400 jan mānuc lonei tarloi deghā ahbāttei ejher.>>
\v 7 Sakkene Jākobe sānggādik gorihnei dorela ār cintet porilo. Senattei te tār laghe āghande mānucchun bhāk gorilo, ār bherā sāgalar pāl, goru pāl ār uttun di bhāge bhāk gorilo.
\v 8 Ār te hala, <<Juni Esāu ēnēi ek dal ākraman gare, sālen onnyo dalluo rokkye ahba.>>
\p
\v 9 Sebeden Jākobe hala, <<Oh mar bāp Ābrāhāmar Gojēn, mar bāp Isākar Gojēn, tui Umora Probhu, je mareh hoye, <Tar dejat, tar hudummounar idu tui phiri jāgoi, ār mui tareh bhālet gorihm.>
\v 10 Tui tar ēi cāgoschyebuore jē doyeni dēghēios ār jē sottyo bebahār goschuos, mui sieni pebār joggyo nai. Hāran mui mar ludikkoloi Jardan Gāngān pār ohyong ār ikkunu mar di dal ahlāk.
\v 11 Doye gorihnei mar bar bhēibuo Esāu āhdattun mareh rokkye gar; hāran mui tāreh darāng, ādikkye te ēnēi mareh ār puoun samat māunare morei phelebogi.
\v 12 Hāran tui hoyos, <Mui tareh hāmākkāi bhālet gorihm, ār sāgara pārar goni na phureye horoliāni dhokkye tar bangsaun bārei dim.> >>
\p
\v 13 Sebeden Jākobe sēh jāgānat rēttuo hādela ār tār āhdat jā ela, siottun hiju lonei tār bar bhēi Esāure bhet dibāttei jukkolei thala.
\v 14 Te 200 pādhi sāgal ār huribuo pādhā sāgal, 200 pādhi bherā ār huribuo pādhā bherā,
\v 15 shaun samat dut duonde 30 sarmā ut, 40 mādām goru ār doschuo balat goru, huribuo pāri gādhā ār doschuo gādhā sha nejela.
\v 16 Sebeden te siun tār potti cāgoschyer āhdat pāl pāl gorih bhāk gorihnei nejā bājei dilo, ār tār cāgoschyeunare hala, <<Tumih mattun ākke ākke jagoi, ār moddye moddye phāk rāgenei, ek pāl onnyo pālattun phārak phārak gorih neja.>>
\v 17 Ār te bega ākkal cāgoschyebuore uhgum dinēi hala, <<Ār jakkene mar bar bhēibuo Esāure juni lāgat pa, te juni pujor gare, <Tumih hār mānuc, ār hudu jebā? Ār tamāhr sāmne āgedhe sieni hār?>
\v 18 Sakkene tui habe, <Iun bekkun tar cāgoschye Jākobar. Iun mar probhu Esāure bhet dibāttei pādeye, ār sa, teyo āmāhr pijhēdi ejher.> >>
\v 19 Paredi te ēdhokkye gorih di lambar, ār tin lambar potti pālar pijhēdi ettande cāgoschyeunare uhgum dinēi hala, <<Esāuloi deghā ahle ēi hadāni tumih ēdhokkye gorih hoyo.
\v 20 Tumih habhā, <Sāh, tar cāgoschye Jākobeyo āmāhr pijhēdi ejher.> >> Hāran te hoye, <<Mui ākke bhettāni pādenei tār rākkān jurei dim, ār sēh paredi mui tārloi deghā gorihm, ahle te mareh gojhiyo loi pāre.>>
\v 21 Senattei bhet dibode jinischāni tār ākkedi lumilogoi, hintu te gāi gāi sēh rēttuo hembat thela.
\s1 Gojēnnoi Bodābodi
\p
\v 22 Ār te sēh rēdot udinei tār dibye mok, dibye sāgarāni, ār tār egārajan puo tār laghe ninēi Jābbok gāngānar ghāttān pār ohye.
\v 23 Te tārāhre pār gorih di phurenei, tār bek jinischāni gāngānar uhule pādei dilo.
\v 24 Sebeden Jākobe siot gāi gāi thela; ār ekjan mānjye jābat bēnnye pahr na ahy sang tārloi bodābodi cela.
\v 25 Ebār jakkene Jākobar laghe na jiner bili habar pela, te Jākobar pālu āhrbuot dhoschye; ār Jākobar pālu āhrbuo bodābodi sāde ojhorēi diye.
\v 26 Ār te hala, <<Mareh iri de jānggoi, hāran pahr ohye.>> Hintu Jākobe hala, <<Jābat tui mareh āsirbāt na duos, mui tareh jebāttei na dim!>>
\p
\v 27 Sebeden te tāreh hala, <<Tar nāngān hi?>>
\p Ār te uttor dilo, <<Jākop.>>
\p
\v 28 Ār te hala, <<Tareh Jākop nānge na dāgodok ār, hintu Isrāel nānge dāgibāk. Hāran tui Gojēn ār mānucchuoi juddho gorihnei jittos.>>
\p
\v 29 Sebeden Jākobe pujor gorihnei hala, <<Doye gorihnei tar nāngān hi, mareh ha.>>
\p Ār te hala, <<Hittei tui mar nāngān pujor gorihle?>> Ār te siot Jākobare āsirbāt gorilo.
\p
\v 30 Sebeden Jākobe sēh jāgāgānar nāngān Pēniel\f f \fr 32:30 \fk Pēniel: \ft Hibru hadādi ienar artha <<Gojēnar mu.>> \f* thoi dilo. Ār te hala, <<Mui mar Gojēnnuore mujungo mujungi gorih dekkuong, ār mar jibanān rokkye ohye.>>
\v 31 Thik jakkene te Pēnuelān phēlēi jār, sakkene belān uttye. Ār te pājhā bengā gorihnei lengei lengei āhdi gela.
\v 32 Senattei Isrāelar puosābāune ejha sang jorāttun uhjuschye dābānā rakkun na hān, hāran te Jākobar pālu āhrbuo dhorinei, tār dābānāgān bijidei diye.
\c 33
\s1 Esāu ār Jākobar lāgat Pābi
\p
\v 1 Sebeden Jākobe shirebuo ālak gorihnei rēni cela, ār te degilode, Esāu tār 400 jan mānucchuoi ejher. Sebeden te tār puoun bhāk gorihnei Leāh, Rāchel, ār tār di jan sāgarānir āhdat gojēi dilo.
\v 2 Ār te tār sāgarāniun ār tār puoun bega ākkal dilo. Sēh paredi Leāhloi tār puoun pādela, ār bega jere Rāchelloi Josebe gelāk.
\v 3 Sebeden Jākobe bekkunattun ākmolim ahla ār mādhā nigurinei, sāt pollā mādit habāl bājenei tār bar bhēi Esāur idu lumilogoi.
\p
\v 4 Hintu Esāu Jākoppoi deghā ahbāttei dhābā ēnēi tāreh ājā gorilogi, ār tār gattanābuot ājā gorih dhorinei cumilo, ār duojane hānilāk.
\v 5 Ār Esāu shirebuo ālak gorihnei rēni sēnēi milē ār guro degilo. Sebeden te pujor gorihnei hala, <<Tar laghe ēi mānucchun hannā?>>
\p Sebeden Jākobe uttor dilo, <<Ēi puosābāun ahlākke Gojēne tar cāgoschyebuore doye gorihnei diyede siun.>>
\v 6 Sebeden sāgarāniune ār tārāhr puosābāune hāi ēnēi sālām gorihlāk.
\v 7 Sēh paredi Leāhyo tār puosābāunnoi hāi ēnēi, ār tār sāmne mādhā nigurinei sālām goschuon, sēh paredi Josep ār Rāchel Esāu hāi ēnēi, tārāhyo sālām gorihlāk.
\p
\v 8 Sebeden Esāu hala, <<Mar sāmne degangatte ēi bek jinischāni hittei nāhi?>>
\p Ār Jākobe hala, <<Ieni ahlade mar probhur cogedi doye pebāttei.>>
\p
\v 9 Hintu Esāu hala, <<Oh guro bhēi, mar sāgar āghe; tar jieni āghe, sieni tattei rāghā.>>
\p
\v 10 Ār Jākobe hala, <<Sien nai, doye gorihnei, mui juni tattun doyeān pēi thele, sālen mar āhdattun bhettāni gojhi labe. Hāran mui Gojēnar muon rēni cāngge dhokkye gorih tar muon rēni celung. Ār tuio mar ugure huhji ahle.
\v 11 Doye gorihnei, mui āni duongge bhettāni gojhi la, hāran Gojēne mareh doye goschye, ār mar jodāsta āghe.>> Sebeden ēdhokkye gorih Jākobe tāreh hojoli gorilo ār Esāu sieni gojhi loye.
\p
\v 12 Sebeden Esāu hala, <<Āi āmih jeioi; ār mui tar ākke ākke jēm.>>
\v 13 Hintu Jākobe tāreh hala, <<Mar probhu tui habar pās, ēi guroun durbal ār dut hābeye bherā sāgalar pāl ār goru pāl mar laghe āghan. Juni mānucchune ekdine jhādi gorih jhogei nile, bek poju pālluo moribāk.
\v 14 Doye gorihnei, mar probhu tār cāgoschyebuor āge āge jok. Mui mar pojugunnoi lāre gorih ēhm, ār jābat mui Seir monnuot mar Probhu idu na lungonggoi, mui mar pojugune ār puosābāune sojjyo gorih pāran pārāh lāre gorih ēhm.>>
\p
\v 15 Ār Esāu hala, <<Mar laghe ejchuonde siottun hoyek jan mui tar laghe phēlēi jāng.>>
\p Hintu Jākobe hala, <<Sienar hi darkār lāgette? Mar probhuttun bānā doyeān pele ahba.>>
\v 16 Sebeden Esāu sēh dinnye tār padhedi Seir monnuot gela.
\v 17 Hintu Jākobe Sukkoth hande jāgānat gela, ār sidu te thebāttei ekkān ghar tullye. Ār tār pojugun thebāttei hoyekkān pēk bājhā bānei diye. Senattei sēh jāgāgānar nāngān Sukkoth\f f \fr 33:17 \fk Sukkoth: \ft Hibru hadādi ienar artha <<Pēk bājhā.>>\f* thoi diye.
\s1 Jākobe Kānān Dejat Ela
\p
\v 18 Paredi Jākobe gamedāle Pādān-Ārāmattun jenei, Kānān dejat, Shekem sahrat lunggyegoi. Ār sahrar mujungedi te tār tāmbulān tāngeye.
\v 19 Ār jiot tār tāmbulān tāngeye, siottun paredi ek hattā jāgā hini loye. Te sēh jāgāgān 100 rubo tengā\f f \fr 33:19 \fk tengā:\ft Hibrugunar tengāun Kisitāh hon, jiun sakkene tārāh bebahār gattāk.\f* dinēi, Shekemar bāppuo, Hāmar bangsaunattun hinnye.
\v 20 Sebeden te sidu ekkān dālighar bānēye, ār sēh jāgānar nāngān El Elohe Isrāel\f f \fr 33:20 \fk El Elohe Isrāel: \ft Hibru hadādi ienar artha <<Gojēn, Isrāelar Gojēn.>>\f* nāng thoi diye.
\c 34
\s1 Dinār Godonāgān
\p
\v 1 Ār Dinā ahlade Leāhr jhi, jibēre te Jākobattei phudēi diye. Dinā sēh dejar milēunnoi deghā ahbāttei bāre gela.
\v 2 Ār jakkene Hip bangsar Hāmarar puo Shekeme tāreh degilo. Shekeme ahlade sēh dejar rājār puobuo. Te Dināre bolājore dhori ninēi, tar laghe thela ār tāreh bajang gorilo.
\v 3 Jākobar jhibuo Dināre deghinei tār manānat lāng pire bājela. Ār te gāburire hos pela ār tārloi mide mide hadhā hala.
\v 4 Sebeden Shekeme tār bāp Hāmarare hala, <<Tui ēi gāburire mattei bo ānidegoi.>>
\p
\v 5 Ār Jākobe tār jhibuo Dināre Shekeme bajang bebahār goschyede sien shunilo. Sakkene tār puoun mādat poju pālunnoi elāk; senattei Jākobe tār puoun na lungondi sang juro gorih roye.
\v 6 Sebeden Shekemar bāppuo Hāmare Jākoppoi hadābāttā habāttei jēye.
\v 7 Ār Jākobar puoune sēh habarān pēnēi mādhattun ejchuon. Tārāhr sānggādik manat duk lāginei rāk uttye, hāran Jākobar jhibuoloi bolājore thenei, Shekeme Isrāeliunar ugure murukko ār lāj gare pārāh, ār na garede hām goschye.
\v 8 Hintu Hāmare tārāhlloi huobolā gattande lakke hala, <<Mar puobuo Shekemar manānat tamāhr jhibuottei lāng pire bājheye. Te tār mok ohy pāre pārāh, doye gorih tāreh duo.
\v 9 Ār āmāhlloi bo diedi gara; tamāhr jhiun āmāhre duo, ār tumihyo āmāhr jhiun bo neja.
\v 10 Sēdhokkye ahle tumih āmāhr laghe bojotti gorih pāribā, ār ēi decchān tamāhr mujungat hulo āghe. Tumih idu bojotti gorihnei bebsā gara, ār idu tomāhttei dhan sompotti odhihār gara.>>
\p
\v 11 Sebeden Shekeme Dinār bāppuore ār bhēiunare hala, <<Mui tamāhr cogedi juni doye pēi thāng, tumih mattun jien māgha, sien mui tamāhre dim.
\v 12 Tumih dābāh ār boksit ihjebe jedak bes māghibā māgha, tamāhr hadhā dhage mui tamāhre sieni dim; hintu tamāhr gāburire mattei bo duo.>>
\p
\v 13 Hintu Jākobar puoune Shekemare ār tār bāppuo Hāmarare thogenei, uttor dinēi halāk, hāran Shekeme tārāhr bhon Dināre bajang bebahār goschye.
\v 14 Ār tārāh tārāhre āra halāk, <<Āmih ēdhokkye hām gorih na pāri, cunducām āhāppye mānjottei āmāhr bhonnuore bo di na pāribang, hāran sien āmāhttei mān hāni ahba.
\v 15 Hintu ien juni gara, āmih tamāhr hadānit rāji ahbang: āmāh dhokkye juni tumih bek marattune cunducām hāba,
\v 16 sakkene āmih āmāhr jhiun tomāhre dibang, ār tamāhr jhiunuo āmih labang. Ār āmih tamāhr laghe bojotti gorihnei ek jāt ahbang.
\v 17 Hintu tumih juni āmāhr hadhā na shuninei cunducām na hābile, sālen āmih āmāhr jhibuore lonei phiri jebanggoi.>>
\p
\v 18 Ār tārāhr hadāgāni shuninei Hāmare ār tār puo Shekeme huhji ahlāk.
\v 19 Sebeden gābuschyebuoi sēh hāmāni gatte dēri na gare, hāran te Jākobar jhibuore bhāri gam peye. Te tār bābar huledi bekkunattun sarmānio mānuc ela.
\p
\v 20 Sēh paredi Hāmar ār tār puo Shekeme tārāhr sahrar ghire duorānat ēnēi, tārāhr sahrat āghande mānucchunnoi hadhā halāk.
\v 21 Tārāh halāk, <<Ēi mānucchun āmāhr laghe shānti gorih āghan. Senattei tārāh ēi dejat thādok, ār idu bebsā gottok. Ār sa, ājhale ēi jāgāgān tārāhttei jodāsta ojhār. Ejha, āmih tārāhr jhiun bo āni ār tārāhyo āmāhr jhiun bo nejādok.
\v 22 Hintu tārāhr bānā ēi hāmān juni āmih gorih pāride ahy, tārāh āmāhlloi samāre bojotti goribhāk, ār ek jāt ahbāttei rāji āghan. Sēh hāmān ahlade tārāhr dhokkye gorih, āmāhr moddye bek marattune cunducām hābi pebāk.
\v 23 Ār tārāhr pojupālun, sompottiāni ār bek pojugun āmāhr na ahbāk nāhi? Āmih juni tārāhr hadānit rāji ahle, tārāh āmāhr laghe bojotti goribhāk.>>
\s1 Shekemat Bek Marattun Morēi Phelānā
\p
\v 24 Sakkene sahrar ghire duorānadi jē bek mānucchun bāre jeion, siune bekkune Hāmarar ār tār puo Shekemar hadāni hānda gorihlāk. Ār bek marattune, jiune sahrānar gettuodi bāredi jeion, siune bekkune cunducām hābilāk.
\p
\v 25 Ār tin dino mādhāt ejānnye ahla, jakkene tārāh bes gorih pire pēion, Jākobar di jan puo, Dinār bhēi Simeon ār Lebhi tārāhr dhāmāgāni nējēnēi, sāhas gorihnei sahrat somelākkoi ār bek marattun hābi phelelāk.
\v 26 Ār tārāh Hāmarare ār tār puobuo Shekemare dhāmāloi hābinei morei phelluon, ār Dināre Shekemar gharattun nējēnēi, nigili gelāk.
\v 27 Sebeden Jākobar puoune hābi phelluonde mānucchuno idu jenei gadā sahrān ludi lalāk. Hāran tārāh tārāhr guro bhonnuore bajang hām goschuon.
\v 28 Tārāh tārāhr bherā sāgalun, gorugun, gādhāun, ār sahrat ār khedat jieni ela, bek jinischāni ludi nejeionnoi.
\v 29 Tārāh tārāhr bek dhan sompottiāni hāri loyon. Ār tārāhr cigon guroun, mokkun dāji bānebāttei bondi gorih nejeion. Sebeden tārāhr gharat jieni ela, sieni bekkāni ludi nejeion.
\p
\v 30 Sebeden Jākobe Simeon ār Lebhire hala, <<Tumih ēi dejar Kānān ār Pērij mānucchuno idu tārāh mareh ghin gare pārāh hām gorihnei bipadat phelelā. Mar mānuc ham, tārāh mar biruddye ekjadhā ohnēi mareh morei phelebāk. Ār mui gadā ghorbobuo samat dhangsa ohm.>>
\p
\v 31 Hintu tārāh halāk, <<Āmāhr bhonnuore te bēschye milē dhokkye bebahār goribo nāhi?>>
\c 35
\s1 Jākobe Bethelat Phirilo
\p
\v 1 Sebeden Gojēne Jākobare hala, <<Tui ut, Beth-Elat jenei sidu bojotti garloi, ār tar bar bhēi Esāuttun dhēi jatte lakke tareh jē Gojēnnuo tarloi deghā ohye, sibyer udije sēh jāgānat ekkān dālighar bānāgoi.>>
\p
\v 2 Sebeden Jākobe tār ghorbounare ār tār laghe elākke bekkunare hala, <<Tamāhr laghe bejāttunar jē deba murtiun āghan, siunare durot phēlēi duogoi. Tumih nijore suddho-sāngga gara ār tamāhr hābar-suborāni badala.
\v 3 Ār udo, āmih Beth-Elat jēi. Ār jē Gojēne bipadar samayat mar hojoliān shunnye, ār mar jātrā padat laghe ela, sibyer udije mui sidu ekkān dālighar bānem.>>
\v 4 Sebeden tārāhr āhdat elākke bejāttunar bek deba murtiun ār tārāhr hānat elade bek hānbājhāni tārāh Jākobare dilāk. Ār Jākobe sieni bekkāni Shekemar hāi Elon gājat tale lugei thoye.
\p
\v 5 Sēh paredi tārāh siottun gelākkoi. Ār sakkene Gojēnar darān tārāhr cero hittyedi elade sahrānit lumilogi. Senattei tārāh Jākobar puounare lorēi na nejān.
\v 6 Sebeden Jākobe Kānān dejat Luj sahrat, sien Beth-El han, tār laghe elākke mānucchunnoi lungilogoi.
\v 7 Ār Jākobe sidu ekkān dālighar bānēye. Te sēh jāgāgānar nāngān El-Beth-El\f f \fr 35:7 \fk El-Beth-El: \ft Hibru hadādi ienar artha <<Bethelar Gojēn.>>\f* thoi dilo, hāran te jakkene tār bhēibuo dare dhēi jār, Gojēne sēh jāgānat tārloi deghā ohye.
\p
\v 8 Ār Rebekār sebonā gorihyebuo Deborā mori gela ār tāreh Beth-Elat Elon gājar tale gāreilāk. Sebeden sieno nāngān Āllon-Bākuth\f f \fr 35:8 \fk Āllon-Bākuth: \ft Hibru hadādi ienar artha <<Hānnye Elon gāc.>> \f* han.
\p
\v 9 Sebeden Pādān-Ārāmattun Jākobe phiri ejānār paredi Gojēne tāreh āra ekbār deghā dinēi tāreh āsirbāt gorilo.
\v 10 Ār Gojēne tāreh hala, <<Tar nāngān Jākop; mānjye tareh hanadin Jākop nānge na dāgibāk ār, hintu tar nāngān Isrāel\f f \fr 35:10 \fk Isrāel:\ft Jākobar āra ekkān nāngar artha ahlade <<Gojēne jittye.>> \f* ahba.>> Senattei tār nāngān Isrāel bojilo.
\v 11 Gojēne tāreh āra hala:, <<Mui ohlungge Begattun Dāngar boli Gojēnnuo. Tui bangsa bārinei saisāgar ohy jā; tattun ikkuo jāt ār bhālok jādar samāj udibāk. Ār tar bangsattun saisāgar rājā udibāk.
\v 12 Ār mui jē decchān Ābrāhāmare ār Isākare duong, sēh decchān mui tareh ār tar paredi ebākke bangsaunare dim.>>
\v 13 Sebeden Gojēne Jākoppoi hadhā hoi phurenei siottun uguredi udilogoi.
\p
\v 14 Ār Jākobe jē jāgānat Gojēne tārloi hadhā hoye, sēh jāgānat ikkuo tham gārela, sibye ahlade shilar tham. Sebeden te siot pānio utsarba dhāli dilo, ār sēh ugure tel dhāli dilo.
\v 15 Ār Jākobe je jāgānat Gojēne tārloi hadhā hoye, sēh jāgānar nāngān Beth-El\f f \fr 35:15 \fk Beth-El:\ft Hibru hadādi ienar artha <<Gojēnar ghar.>>\f* thoi dilo.
\s1 Rāchelar Maran
\p
\v 16 Sēh paredi tārāh Beth-Elattun gelākkoi. Ār jakkene Ephrāth ādāmar hāihure lungibār ohyon, Rāchelar puo ahbār pet pire uttye, ār tār bhāri pet pire sul uttye.
\v 17 Ebār ejānnye ahla, jakkene tār puo ahbār sānggādik pet pire udilo, sakkene ojhābuoi tāreh hala, <<Tui na dorēs; ebārbuotuo tui ikkuo marat puo phudebe.>>
\v 18 Sēh paredi Rāchele mori gela, ejānnye ahla, Rāchelar parānān nigili jātte lakkene, te tār oyede puobuor nāngān Ben-Oni\f f \fr 35:18 \fk Ben-Oni:\ft Hibru hadādi ienar artha <<mar dugor puo.>>\f* thoi dilo; hintu tār bāppuoi tāreh Benjāmin\f f \fr 35:18 \fk Benjāmin:\ft Hibru hadādi ienar artha <<den āhdar puo.>>\f* nāng thoi dilo.
\p
\v 19 Sebeden Rāchele mori gela, ār Ephrāth ādāmar padar pājārāt tāreh gārelāk, sien ahlade Bethlehem.
\v 20 Ār Jākobe tār sobāsālānat ikkuo tham gārei dilo, sēh thammuo eschye sang Rāchelar sobāsālat āghe.
\v 21 Sebeden Isrāele siottun gelagoi ār Migdol-Ederar tongibuor āgedhi tār tāmbulān tāngela.
\s1 Jākobar Bārabuo Puo
\p
\v 22 Ār ien ahla, sēh decchānat jakkene Isrāele bojotti garer, Reubene tār bābar lāng Bilhā laghe thela ār Isrāele sien shunnye. Sakkene Jākobar bārabuo puo elāk.
\p
\v 23 Leāhr puoun ahlākke: Jākobar polim puobuo Reuben, ār Simeon, Lebhi, Judā, Isākar, ār Jebulun.
\v 24 Rāchelar puoun ahlākke: Josep ār Benjāmin.
\v 25 Rāchelar sāgarāni Bilhār puoun ahlākke: Dān ār Nāphtāli.
\v 26 Leāhr sāgarāni Jilpār puoun ahlākke: Gāt ār Āsher. Iun ahlākke Jākobar puoun, jiun Pādān-Ārāmat jarma ohyon.
\s1 Isākar Maran
\p
\v 27 Sebeden Jākobe tār bāp Isāke āgedhe sidu Māmre bāh Kirjāth-Arbā sahrat ela. Sien ahlade Hebron sahrān. Ār sēh jāgānat Ābrāhāme ār Isāke bojotti gorihdāk.
\v 28 Isāke 180 bajhar bāschye.
\v 29 Sebeden Isāke poripunno bayoc ār buro ohnēi, tār sej nijeschān phelenei mori gela. Ār tāreh tār mānucchunar laghe thubo ahla. Ār tār puo Esāuloi Jākobe tāreh gārelāk.
\c 36
\s1 Esāur Bangsaun
\p
\v 1 Iun ahlākke Esāur bangsaun, jāre Edam nāngeyo dāgan.
\v 2 Esāu Kānān jādattun dibye mok loye. Het bangsar Elonar jhi Ādāre, ār Hip bangsar Jibēonar nādin, Ānāhr jhi Aholibāmāre loye.
\v 3 Ār Ismāelar jhi, Nebāiothar bhon Bāsemāthare loye.
\v 4 Ār Ādā Esāuttei Eliphājare phudeye; ār Bāsemāthe Reuelare phudeye.
\v 5 Ār Aholibāmā Jeus, Jalam, ār Korāre phudeye. Iun ahlākke Esāur puosābāun, jiunare tāttei Kānān dejat phudeye.
\p
\v 6 Sebeden Esāu tār mokkun, puo-jhiun ār tār gharat elākke bek mānucchun tār laghe nejela. Te tār pojupālun, tār bek pojugun, ār Kānān dejat hāmeye bek dhan sompottiāni lonei gelagoi. Te tār bhēi Jākobar sāmnettun ekkān dejat gelagoi.
\v 7 Hāran tārāhr duojanattun dhan sompotti sāgar ela hinattei, ekkān jāgāt thei na pāran, ār tārāhr saisāgar poju elāk hinattei tārāh garbā ihjebe āghande decchānat ek laghe thei na pārilāk.
\v 8 Sebeden Esāu Seir monnuot bojotti gorilo. Esāu ahlade Edam.\f f \fr 36:8 \fk Edam:\ft Hibru hadādi ienar artha <<rāngā.>> \f*
\p
\v 9 Iun ahlākke Seir monnuot elākke Edamiounar purbopuruschun, Esāur bangsaun.
\v 10 Esāur puounar nāngāni ahlade: Esāur mokkuo Ādār puo Eliphāj, ār Esāur mok Bāsemāthar puo Reuel.
\v 11 Ār Eliphājar puoun ahlākke: Temān, Omār, Jepho, Gatam, ār Kenaj.
\p
\v 12 Ār Esāur puo Eliphājar Timnā nānge ikkuo lāng ela. Ār te Eliphājattei Āmālekare phudēi diye. Iun ahlākke Esāur mok Ādār puoun.
\p
\v 13 Iun ahlākke Reuelar puoun: Nāhat, Jerāh, Shāmmā, ār Mijāh. Iun ahlākke Esāur mokkuo Bāsemāthar puoun.
\v 14 Iun ahlākke Esāur mokkuo Aholibāmār puoun. Te ahlade Ānāhr jhi, Jibēonar nādin. Ār Aholibāme Esāuttei Jeus, Jalam, ār Korāre phudeye.
\s1 Edamar Dalanetāun
\p
\v 15 Iun ahlākke Esāur puounar dalanetāun. Esāur polim puo Eliphājar bangsaun: dalanetā Temān, dalanetā Omār, dalanetā Jepho, dalanetā Kenaj,
\v 16 dalanetā Korā, dalanetā Gatam, ār dalanetā Āmālek. Iun ahlākke Edam dejat elākke Eliphāj bangsar dalanetāun. Tārāh ahlākke Ādār puoun.
\p
\v 17 Iun ahlākke Esāur puo Reuelar puoun: dalanetā Nāhat, dalanetā Jerāh, dalanetā Shāmmā, ār dalanetā Mijāh. Iun ahlākke Edam dejat elākke Reuelar bangsar dalanetāun. Iun ahlākke Esāur mokkuo Bāsemāthar puoun.
\p
\v 18 Ār iun ahlākke Esāur mok Aholibāmār puoun: dalanetā Jeus, dalanetā Jalam, ār dalanetā Korā. Ēi dalanetāun ahlākke Ānāhr jhi, Esāur mokkuo Aholibāmār puoun.
\v 19 Iun ahlākke Esāur puoun, jāre Edam nānge dāgan, ār iun ahlākke tārāhr dalanetāun.
\s1 Seirar puoun
\p
\v 20 Iun ahlākke sēh dejat bojotti goschye, Har bangsar Seirar puoun: Lotān, Shobal, Jibēon, Ānāh,
\v 21 Dishon, Ejher, ār Dishān. Seirar ēi puoun ahlākke Edam dejat āghande, Har bangsar dalanetāun.
\p
\v 22 Ār Lotānar puoun ahlākke Hori ār Hemām. Timnā ahlade Lotānar bhon.
\p
\v 23 Iun ahlākke Shobalar puoun: Ālbān, Mānāhat, Ebal, Shepho, ār Onām.
\p
\v 24 Iun ahlākke Jibēonar puoun: Ajā ār Ānāh. Ār ēi Ānāh ahlade, tār bāp Jibēonar gādhābuo carātte lakkene pādārat pāni nāk shup peyede sēh mānucchuo.
\v 25 Iun ahlākke Ānāhr puosābāun: Dishon ār Ānāhr jhibuo Aholibāmā.
\p
\v 26 Iun ahlākke Dishonar puoun: Hemdan, Eshbān, Ithran, ār Keran.
\v 27 Iun ahlākke Ejerar puoun: Bilhan, Jābhān, ār Ākan.
\v 28 Iun ahlākke Dishonar puoun: Uj ār Āran.
\p
\v 29 Iun ahlākke Har bangsar dalanetāun: dalanetā Lotān, dalanetā Shobal, dalanetā Jibēon, dalanetā Ānāh,
\v 30 dalanetā Dishon, dalanetā Ejher, ār dalanetā Dishān. Iun ahlākke Seir dejat bojotti gorih elākke Har bangsar dalanetāun.
\s1 Edamar Rājāun
\p
\v 31 Isrāelar puosābāunar ugure hana rājā sāsan goribār āgedhi, ēi rājāune Edam dejat sāsan goschuon.
\v 32 Sēh samayat Beorar puo Belā Edam dejat sāsan goschye, ār tār sahrānar nāngān elade Dinhābā.
\v 33 Ār jakkene Belā mori jēye, Bojrāh hullye Jerāh puobuo Jobābe tār ājāi sāsan goschye.
\v 34 Ār Jobābe jakkene mori jēye, Temān decchye Husāme tār ājāi sāsan goschye.
\v 35 Ār jakkene Husāme moschye, Bedādar puo jē Hādade Moābar mādat Midiānare juddhot ohdei diye, te tār ājāi sāsan goschye. Ār tār sahrar nāngān elade Ābith.
\v 36 Ār jakkene Hādade moschye, Māsrekār hullye Sāmlā tār ājāi sāsan goschye.
\v 37 Ār jakkene Sāmlā moschye, Euphretis gāngar hāi, Rehobot sahrar mānuc Saule tār ājāi sāsan goschye.
\v 38 Ār jakkne Saule moschye, Ākbarar puo Bāhl-Hānāne tār ājāi sāsan goschye.
\v 39 Ār jakkene Ākbarar puo Bāhl-Hānāne moschye, tār ājāi Hadare sāsan goschye. Ār tār sahrānar nāngān ahlade Pāu. Tār mokkuor nāngān elade Mehetābel. Ār Mehetābele ahlade Mātredar jhi, Mejāhābar nādin.
\s1 Esāur Dalanetāun
\p
\v 40 Ār tārāhr gutti, jāgā ār nāng onusāre iun ahlākke Esāu bangsaunar dalanetāun. Tārāhr nāngāni ahlade: dalanetā Timnā, dalanetā Ālbā, dalanetā Jethet,
\v 41 dalanetā Aholibāmā, dalanetā Elāh, dalanetā Pinon,
\v 42 dalanetā Kenaj, dalanetā Temān, dalanetā Mibjār,
\v 43 dalanetā Māgdiel, ār dalanetā Irām. Iun ahlākke tārāh āghande odhihāri jāgānit, tārāh bojotti gorih elākke jāgāni onusāre Edamar dalanetāun. Esāu ahlade Edam mānucchunar purbopuruschuo.
\c 37
\s1 Josebar Sabanāni
\p
\v 1 Sakkene Jākobe tār bābe jiot porbhāschye ihjebe ela, sēh Kānān dejat bojotti gorilo.
\v 2 Ien ahlade Jākobar bangsa bijogar hadhā. Josebe sattara bajhar bayojat, tār bar bhēiunar laghe pojupāl careda. Ār te hāroschye aktat tār bābar mok Bilhā ār Jilpār puounar laghe theda. Sakkene Josebe tārāhr bajang bebahārar habarāni tār bāppuo Jākobare hoi dida.
\p
\v 3 Sēh samayat Isrāele tār bek puounattun Josebare bes hos peda, hāran te ahlade tār buro hālat peye puo. Sene te tāttei nānān rangar ikku dol lāmbā silum bānei diye.
\v 4 Hintu jakkene tār bar bhēiune tār bābe tār bek puounattun Josebare bes hospāide sien deghilāk, tārāh Josebare bis deghilāk, ār tārloi game hadhā na hadāk.
\p
\v 5 Sebeden Josebe ekkān saban digilo, ār te sien tār bar bhēiunare hoi shunela. Ār tār bhēiune siebes tāreh bis deghilāk.
\v 6 Te tārāhre hala, <<Mui ekkān saban dekkuong, doye gorihnei mar sabanān shuno
\v 7 Bhuiat āmih bijidānā tārā bānde, mar bijidānā tārābuo udinei thiei thela, ār sa, tamāhr bijidānā tārāune mar tārābuor cerohitte thieilāk ār siune lungi porinei sālām goschuon.>>
\p
\v 8 Ār tār bar bhēiune tāreh halāk, <<Tui hi ājhale āmāhr ugure rājā ahbe nāhi? Ār tui hi jadepode āmāhr ugure sāsan gorihbe nāhi?>> Senattei tārāh tār sabanānar ār hadānar dārāi siebes tāreh bis deghilāk.
\p
\v 9 Sebeden te āra judo ekkān saban degilo, ār tār bar bhēiunare sēh sabanān bhānginei tārāhre hala, <<Sa, mui āra ekkān judo saban dekkuong. Ār sa, belāne, cānāne ār egārabuo tārāi mareh mādhā nigurinei sālām goschuon.>>
\p
\v 10 Sebeden te tār bāp ār tār bar bhēiunare sēh sabanānar bepāre bhāngi hala; ār tār bābe tāreh gabinei hala, <<Tui ien hejānnye saban degilede? Tar mābuo ār mui ār tar bar bhēiune mādit habāl bājenei, ājhale tareh sālām gorih pebang nāhi?>>
\v 11 Ār tār bar bhēiune tāreh ingse pijhum gorihlāk, hintu tār bābe sēh hadāgān manat rāgela.
\s1 Josebare Bejilāk
\p
\v 12 Ekdine tār bar bhēiune tārāhr bāppuor pojupālun Shekemat ghās hābebāttei gelāk.
\v 13 Ār Isrāele Josebare hala, <<Tar bar bhēiune Shekemat pojupālun ghās hābebāttei jeionde nai ni? Āi mui tareh tārāh sidu pādāng.>>
\p Ār te tāreh hala, <<Mui idu āghang.>>
\p
\v 14 Sebeden tār bābe Josebare hala, <<Tui jenei, tar bar bhēiune ār tārāhr bherā pālun hingori āghan, gamedāle sēh habarān mar idu ānibe.>> Ēdhokkye gorih te Josebare Hebron huonguottun pādela, ār te Shekemat lummegoi.
\p
\v 15 Sakkene ekjan mānjye tāreh lāgat pela, ār te ol ohnēi mādat ghuri ghuri ela. Ār mānucchuoi tāreh pujor gorihnei hala, <<Tui hi tagar?>>
\p
\v 16 Sebeden Josebe hala, <<Mui mar bar bhēiunare togāngar. Doye gorihnei tui mareh hoi de, hudu tārāhr pojupālun ghās hābādan.>>
\p
\v 17 Ār mānucchuoi tāreh hala, <<Tārāh iottun jeionnoi, hāran tārāh hadhe mui shunnuong, <Jēi, Dothānat jeioi.> >> Sebeden Josebe tār bar bhēiunar pijhē pijhē lorēi gela, ār Dothānat tārāhre shup pelagoi.
\p
\v 18 Tārāh durattun Josebare ette deghilāk, ār te tārāhr hāi lungibār āgedhi, tāreh morei phelebāttei husollā gorihlāk.
\v 19 Sebeden tārāh tārāh huobālā gorihlāk, <<Uhyo sa, saban dēkkyebuo ejher.
\v 20 Senattei ejha, ikkunu tāreh morei phelenei ār je hana ikkuo gādat phēlēi dibang; ār āmih habang, <Hana jhārbo pojuye tāreh hēi phelluon.> Sebeden āmih debang tār sabanānar abastā hi ahy!>>
\p
\v 21 Hintu sien Reubene shunnye, ār te tārāhr āhdattun Josebare rokkye goschye. Ār te hala, <<Nai, āmih tār parānān hāri na labang.>>
\v 22 Sēh paredi Reubene tārāhre hala, <<Tumih tāreh lo nigilei na duo, hintu tāreh tumih pādārat ikkuo gādat phēlēi duogoi, ār tār ugure āht na tulluo.>> Ēdhokkye gorihnei Reubene tārāhr āhdattun Josebare uddhor gorihnei, tār bābar sidu phirei nejebāttei buddhi tullye.
\p
\v 23 Sebeden ejānnye ahla, jakkene Josebe tār bar bhēiunar sidu lungilogoi, tārāh tāttun tār nānān rangar lāmbā silummuo huei lalāk.
\v 24 Sebeden tāreh dhorinei gādat phēlēi dilāk. Sēh gāttuo hāli ela; siot pāni na ela.
\p
\v 25 Sebeden tārāh hāhnā hebāttei bojilāk. Ār tārāh jakkene shire ālak gorihnei rēni celāk, ār sa, Gileāt dejattun Ismāeliunar ek dal bebāri ettande deghilāk. Tārāh uttunar pidhit gorih majalā, malam, ār gandrak Egypt dejat nejādan.
\v 26 Sakkene Judā tār bhēiunare hala, <<Āmāhr guro bhēibuore morei phelenei, tār loān lugei thonēi āmāhr hi lāp ahba?
\v 27 Ejha, āmih tāreh Ismāeliunattun beji, āmih tār ugure āht na bājebang. Hāran te ahlade āmāhr guro bhēi ār āmāhr heye ehrā.>> Sebeden tār bhēiune mānilāk.
\v 28 Sakkene Midiān bangsaun hāi lumilākki. Sebeden tār bar bhēiune Josebare gāttuottun nigilenei, Ismāeliunattun Huri Shekel rubo tengā dinēi bejilāk. Ār tārāh Josebare Egypt dejat nejelāk.
\p
\v 29 Sebeden Reubene gāttuo siot phiri jenei, Josebare gāttuot na degilo. Senattei te tār nijar hābarāni phādi phellye.
\v 30 Ār te tār guro bhēiunar idu phiri ēnēi hala, <<Marat sahbuo nei, ār mui hudu tāreh togemmoi?>>
\p
\v 31 Sebeden tārāh Josebar lāmbā silummuo loinei, sāgalsha ikkuo hābinei, sēh loānat Josebar silummuo burelāk.
\v 32 Sebeden mānuc pādenei sēh nānān rangar lāmbā silummuo tārāhr bābar idu nējēnēi halāk, <<Āmih ibye peyei. Game dāle sā, ibye tar puobuor silummuo nāhi?>>
\p
\v 33 Ār te cinih pārinei hala, <<Ibye mar puobuor lāmbā silummuo. Jhārbo pojuye tāreh heionde ahbade. Hāmākkāi Josebare hāmārenei setterā goschuon.>>
\v 34 Sebeden Jākobe uschye hābarāni phādi phelela, ār bostā pininei bhālok din sang tār puobuottei manar duk gorihnei rala.
\v 35 Ār tār bek puo-jhiune Jākobare manat sāntonā dibāttei celāk. Hintu te sāntonā na dibāttei mānā gorihnei hala, <<Hāran mui āhbilēs hēi hēi mar puobuor idu sabāsālat\f f \fr 37:35 \fk Sabāsāl:\ft Hibru hadādi <<Sheol>> han. Mānucchun marānār paredi tārāhr āptāun jidu jān.\f* somimboi.>> Ēdhokkye gorih tār bāppuo tāttei gujhi gujhi hānilo.
\p
\v 36 Ār sēh Midiān mānucchune Josebare Egypt dejat nējēnēi, Phāror ekjan officār Potiphārattun bejilāk. Potiphāre ahlade Phāror cubidārunar senāpotibuo.
\c 38
\s1 Judā ār Tāmār
\p
\v 1 Ār sēh samayat ejānnye ahla, Judā tār bhēiunattun jēyegoi, ār te Ādullām hullye Hirāh nānge ekjan mānjor idu gela.
\p
\v 2 Ār Judā sidu jenei, Shuā nānge ekjan Kānān decchye jhi degilo. Judā sēh milēbuore lalha ār ek hābarat thela.
\v 3 Sebeden te gorbidye ohnēi, ikkuo marat puo phudela. Ār te tār puobuo nāngān Er thoi dilo.
\v 4 Te āra gorbidye ohnēi, ikkuo marat puo phudela. Ār te tār nāngān Onān thoi dilo.
\v 5 Sēh paredi te āra gorbidye ohnēi, ikkuo marat puo phudela. Ār te tār nāngān Shelā thoi dilo. Shuā sēh marat puobuore phudotte lakkene, Judā Kejip ādāmat ela.
\p
\v 6 Sebeden Judā tār polim puobuo Erattei bo āni diye. Ār tār nāngān ahlade Tāmār.
\v 7 Hintu Judār polim puobuo Ere, Umora Probhur cogedi bajang ela. Senattei Umora Probhu tāreh morei phellye.
\v 8 Ār Judā Onānare hala, <<Tar bar bhēibuor mokkuo sidu jā, ār tāreh lagoi, sebeden tar bar bhēibuor bangsa rāgei di pāribe.>>
\v 9 Hintu Onāne siun tār bangsa na ahbākke sien habar pāi; ār ejānnye ahla, jakkene tār bar bhēibuor mokkuo idu jāi, te tār bijjyoān mādit phēlēi de, jene te tār bar bhēibuor bangsabuo bārih na de.
\v 10 Ār tār sēh hāmān Umora Probhur cogedi bajang ela. Senattei Umora Probhu tārehyo morei phellye.
\p
\v 11 Sebeden Judā tār pudobo Tāmārare hala, <<Mar puobuo Shelā jābat dāngar na ohy sang tar bābar gharat rāni gorih thākkoi.>> Hāran te hoye, <<Shelāyo tār bar bhēibuor sānnye ādikkye mori jeba.>> Sebeden Tāmāre tār bābar gharat jenei, sidu thelagoi.
\p
\v 12 Ār bhālok din paredi Shuārar jhi Judā mokkuo mori gela. Sej hādāllye Judā manat sāntonā pela. Sebeden te ār tār somāschye Ādullām hullye Hirāh samat Timnāh sidu, jiune tār bherāunar hejchāni hābi dedande sidu gela.
\v 13 Ār sakkene hana ekjane Tāmārare hala, <<Sāh, tar shorbuo Timnāh ādāmat tār bherāunar hejchāni hābi dibāttei jār.>>
\v 14 Sebeden te tār rāni milē pojākkān huonei, ghangadānnoi tāreh dhāgilo. Ār Timnāh ādāmat jebār padar pājārāt, Enaim ādāmar ghire duorat, te boji thela. Hāran te degilode Shelā dāngar ohneyo tāreh labāttei na de.
\v 15 Jakkene Judā tāreh degilo, te tāreh bēschye milē bilinei mane gorilo, hāran te tār muon dhākkye gorih ela.
\v 16 Sebeden te padha pājārāt boji elade milēbuo hāi jenei tāreh hala, <<Doye gorihnei mui tar idu ēnēi ek bischonat thānggi.>> Hāran Judā habar na peda, sibye ahlade tār pudobobuo.
\p Sebeden te hala, <<Tui juni mar laghe ek bischonat thele, mareh hi dibē?>>
\p
\v 17 Ār Judā hala, <<Pojur pālattun mui tareh sāgalsha ikkuo dipādem.>>
\p Ār Tāmāre hala, <<Jābat tui sibye di na pādās, tui mareh hi jinis bandhak ihjebe di jebe?>>
\p
\v 18 Sebeden te uttor dinēi hala, <<Mui tareh bandhak ihjebe hi dim?>>
\p Sebeden Tāmāre hala, <<Tar shil mahrbuo, sudhoān ār tar āhdat āgedhe ludikkuo mareh de.>> Sebeden te sieni tāreh dinēi, tār laghe ek bischonat thela ār Tāmāre tāttun guro bājela.
\v 19 Sebeden te siottun udinei gelagoi, ār te mādhāt diyede sēh ghangadāgān phēlēi dinēi, tār rāni milē pojākkān urilogoi.
\p
\v 20 Sēh paredi Judā sēh milēbuottun bandhak diyede jinischāni sorebāttei, tār Ādullām hullye bondhubuar āhde sāgalshabuo pādei dilo. Hintu te milēbuore togenei shup na pelagoi.
\v 21 Sebeden te sēh jāgāt āghande mānucchunattun pujor gorihnei hala, <<Enaimat pada pājārāt elade bēschye milēbuo hudu?>>
\p Ār tārāh halāk, <<Ēi jāgāt hana bēschye milē nei.>>
\p
\v 22 Sebeden te Judā sidu phiri jenei hala, <<Mui tāreh shup na pelunggoi. Ār sēh jāgāt āghande mānucchune halākke siot hana bēschye milē nei.>>
\p
\v 23 Sebeden Judā hala, <<Tār idu jieni āghe sēh jinischāni te lok, āhnale āmih lājat poribang; hāran mui ēi sāgalshabuo pādeiong ār tui tāreh shup na pelegoi.>>
\p
\v 24 Ār ejānnye ahla, perāi tin māj paredi, hana mānjye Judāre hala, <<Tar pudobo Tāmāre bēschye garer; ār te bēschye gorihnei guro pedat bājeye.>> Senattei Judā hala, <<Tumih tāreh bāredi nigilei āninei puri phela.>>
\p
\v 25 Jakkene tāreh bāredi ānilāk, te tār shorbuore hoi pādenei hala, <<Ēi jinischāni jibēr, mui tāttun guro bājeiong.>> Ār te āra hala, <<Doye gorihnei ēi shil mahrbuo, sudhoān ār ludikkuo hār, tumih porikkye gorih sa.>>
\p
\v 26 Sebeden Judā sieni cinih pārinei hala, <<Te mattun bes dhārmik gorih roye, hāran mui tāreh mar puo Shelāre labāttei na duong.>> Ār Judā tār laghe na thela ār.
\p
\v 27 Ār ēdhokkye ahla, jakkene Tāmāhrar guro ahbār samay ohye, ār sa, tār pedat jāmā puo elāk.
\v 28 Ār ejānnye ahla, jakkene te puo phudār, sakkene ekjanar āhttān nigellye, sene ojhābuoi sibyer āhttānat rāngā suduo bāni dinēi hala, <<Ibei polim nigillye.>>
\v 29 Sebeden āra ejānnye ahla, jakkene te tār āhttān tāni bhorelagoi, tār bar bhēibuo nigili ela. Sakkene ojhābuoi hala, <<Tui hingori hulinei nigili ele?>> Senattei tāreh Perej\f f \fr 38:29 \fk Perej:\ft Hibru hadādi ienar artha <<hulonā.>>\f* nānge dāgan.
\v 30 Sēh paredi tār bhēibuo rāngā sudho āhttānat bānnye gorih jormela. Ār tār nāngān Jerāh\f f \fr 38:30 \fk Jerāh:\ft Hibru hadādi ienar artha <<nigili ejānā bāh pahr denā.>> \f* thoi dilāk.
\c 39
\s1 Josep ār Potiphāror Mokkuo
\p
\v 1 Sebeden Josebare Egypt dejat nilāk. Ār Potiphār nānge Phāror ekjan officār, te ekjan Egypt dejar mānuc, cubidārunar senāpoti ela. Jē Ismāeliune Josebare sidu nejeion, te tārāhttun tāreh hini loye.
\v 2 Umora Probhu Josebar laghe ela, senattei te bek hāmānit suphal peye. Te Egypt decchye tār giroschuo gharat theda.
\v 3 Ār Umora Probhu Josebar laghe elade sien tār giroschuoi dekkye. Ār te jieni gare, Umora Probhu tār āhdedi sieni bhālet gorih de.
\v 4 Sebeden Josebe tār giroschuor cogedi gam deghinei doyeān pela, ār tār giroschuare sebonā gorido. Sebeden te Josebare tār ghara murubbi dāittyoān dilo ār tār jieni ela, bekkāni tāreh gojēi dilo.
\v 5 Sebeden ēdhokkye ahla, jakkettun dhori te Josebare tār ghara ār bek jinischānir ugure murubbi dāittyoān dilo, sakkettun dhorinei Umora Probhu Josebar hārane sēh Egypt dejar mānucchuor gharānit āsirbāt gorilo. Ghara bhidire ār khedat tār elade bek jinischānir ugure Umora Probhur āsirbāttān ela.
\v 6 Ēdhokkye gorihnei Potiphāre tār bek jinischānir deghāshuno bhārān Josebar āhdat gojēi diye. Senattei Potiphāre tār hāhnā-hāddyo bāde onnyo hana cide-sojjā na gorido. Josebe heye gadane ār cengerāi dol ela.
\p
\v 7 Ār sēh paredi tār giroschuor mokkuoi Josebare lubbo cogedi rēni cela, ār te hala, <<Mar laghe ek bischonat thākki.>>
\p
\v 8 Hintu Josebe rāji na ohnēi tār giroschuor mokkuore hala, <<Sāh, mar giroschuoi tār gharat hi āghe te habar na pāi, ār te tār bek jinischāni mar āhdat thoye.
\v 9 Ēi gharat mui bāde hanajan dāngar nei, tareh bāde bek jinischāni mareh gojēi diye, hāran tui ahlade tār mok. Senattei mui ēi dāngar bajang hāmān ār Gojēnar biruddye hingori pāp gorihm?>>
\p
\v 10 Hintu din din Josebare tārloi ek bischonat thebār ār tār laghe ek bischonat thebār hoi theleyo, Josebe tār hadāni na shunilo.
\p
\v 11 Sēh paredi ek dinnye ejānnye ahla, jakkene Josebe hām gorihbāttei ghara bhidire somilo, sakkene hanajan gharat na elāk.
\v 12 Ār te Josebare tār hāniānat dhorinei hala, <<Marloi ek bischonat thāk.>> Hintu Josebe hāniān tār āhdat phēlēi jenei bāredi dhēi gela.
\v 13 Ār ejānnye ahla, jakkene Josebar hāniān tār āhdat phēlēi jenei bāredi dhēi jāde te degilo,
\v 14 ār te tār ghara mānucchunare dāginei hala, <<Sadei, āmāhre ijjyot phēlēi dibāttei te ekjan Hibru mānuc āmāhr idu ānnye. Te marloi ek bischonat thebāttei mar idu ejchye, senattei mui dāngar gorih jogār pāschuong.
\v 15 Ār ejānnye ahla, jakkene mui jogār pāri uttuong, te tār hāniān mar idu phēlēi jenei, bāredi dhēi jēye.>>
\p
\v 16 Sebeden jābat Josebar giroschuoi gharat na lungegi, tābat sang milēbuoi hāniān tār siot rāgēye.
\v 17 Sebeden te Potiphārare ēdhokkye gorih hala, <<Tui ānnoschye Hibru cāgoschyebuoi mareh thāttā goribāttei mar idu ejchye;
\v 18 ār ejānnye ohye, jakkene mui dāngar gorih jogār pāschuong, tār hāniān phēlēi jenei bāredi dhēi jēye.>>
\p
\v 19 Ār ejānnye ahla, jakkene tār giroschuoi tār mokkuottun ēi hadāgān shunilo, <<Tar cāgoschyebuoi mareh ejānnye bebahār goschye.>> Sebeden Potiphārar pāgānā rākkān joli udilo.
\v 20 Sebeden Josebare tār giroschuoi nējēnēi jielat thala. Te Josebare jiot rājbondiun than, siot thala. Sebeden te sēh jielhānāt thela.
\v 21 Hintu Umora Probhu Josebar laghe ela ār te tāreh doye goschye. Ār Umora Probhu tāreh jielhānār cubidārbuor cogedi doye degheye.
\v 22 Sebeden jielar cubidārbuoi jielhānāt elākke bondiunar bek dāittyoān Josebar āhdat gojēi diye. Ār jielat tārāh jieni garan, Josebar hadhā dhage gorihdāk.
\v 23 Jielhānār cubidārbuoi Josebar odhinat tale hana bepāre, sieni hischu rēni na cāi, hāran Umora Probhu tār laghe ela. Ār te jieni gare, Umora Probhu sieni bhālet gorih dida.
\c 40
\s1 Jielhānār Bondiunar Sabanāni
\p
\v 1 Sieni ghodi jānār paredi ejānnye ahla, Egypt dejar rājābuor poschonibuo ār pidyebāneyebuoi tārāhr probhu, Egypt rājābuor biruddye duj goschuon.
\v 2 Ār Phāro tār dibye officār, begattun dāngar poschonibuo ār begattun dāngar pidyebāneyebuor ugure rāk ahla.
\v 3 Sebeden te tārāhre cubidārunar senāpotibuo gharat, jiot rājbondiun than ār jiot Josebare bondi gorih thoyon, siot tārāhre bondi gorih rāgela.
\v 4 Ār cubidārunar senāpotibuoi tārāhre Josebar āhdat gojēi diye ār te tārāhre game lobiot gorilo. Ēdhokkye gorih tārāh hoyek din jielhānāt royon.
\p
\v 5 Sēh paredi jielat Egypt rājār poschonibuo ār pidye bānēyebuo, jiune jielhānāt bondi elāk, tārāh duojane ikkuo rēdot tārāhr sabanāni dhage judo arthabolā saban dekkuon.
\v 6 Ār Josebe bēnnye pottye tārāh idu ēnēi tārāhre habar dhorilo, ār manat duk gorih āghande sien degilo.
\v 7 Sebeden Josebe tār laghe elākke, Phāro sēh di jan officār, jiune tār giroschuo gharat bondi gorih elāk, tārāhre pujor gorihnei hala, <<Eschye tamāhre edak hi sudho mu deghā jār?>>
\p
\v 8 Ār tārāh Josebare halāk, <<Āmih duojane sabane dekkyei, ār sienir artha bhāngi diye hanajan nei.>>
\p Sebeden Josebe tārāhre hala, <<Artha bujei dibār hemodā hi Gojēnattun nei nāhi? Doye gorihnei sieni tumih mareh bhāngi ha.>>
\p
\v 9 Sebeden begattun dāngar poschonibuoi tār sabanān Josebare hala, te tāreh hala, <<Sāh, mui sabanat mar mujungedi ekkān ānggurar ludi dekkuong,
\v 10 ār sēh ludiānat tinnuo dhelā āghan, ār sēh ludiānat bekkān bol porānār laghe laghe phul phutton, ār potti thubot gulo dhorinei ānggur phalun pāghi jeion.
\v 11 Sakkene Phāro galaschuo mar āhdat ela; ār mui sēh ānggurun lonei, Phāro galaschuot roschāni perenei tholung, ār sēh galaschuo Phāror āhdat gojēi duong.>>
\p
\v 12 Sebeden Josebe tāreh hala, <<Ien ahlade sēh sabanānar arthaān: tinnuo dhelā ahlade tin din.
\v 13 Ebār tin dinar paredi Phāro tareh sarmān gorihnei\f f \fr 40:13 \fk sarmān gorihnei: \ft Hibru hadādi <<mādhā ajalat tulonā>> bujoi.\f* tar āga jāgānat tareh bajeba, ār āga sānnye gorih tui poschuoni ohnēi āra Phārore tār āhdat galaschuo gojēi dibē.
\v 14 Hintu jakkene tar mangal ahba, mareh ihdot rāgēs. Ār mareh doye gorihnei, Phārore mar hadhā honēi ēi gharānattun nigilei nejes.
\v 15 Hāran mareh Hibru dejattun cur gorihnei ānnuon; ār mareh hana duj sārā gorihnei ēi bondi gāttuot rāgeion.>>
\p
\v 16 Jakkene begattun dāngar pidyebāneyebuoi degilo sabanānar arthaān gam, teyo Josebare hala, <<Muio sabane dekkuong, ār mar mādhā ugure tinnuo dhup pidye hāhjā āghan.
\v 17 Ār bega uguredi hājhābuot Phāro hebāttei pogonat sijeye nānān bābodar pidye ela, ār sēh pidyeāni mar mādhā ugure elade hājhābuottun pēkkune hēi phureion.>>
\p
\v 18 Sebeden Josebe uttor dinēi hala, <<Ien ahlade sienar arthaān: tinnuo hāhjā ahlākke tin din.
\v 19 Tin dinar bhidire Phāro tar shirebuo tuli nējēnēi, tar heyeān gājat tāngeba, ār tar ehrāni pēkkune hebāk.>>
\p
\v 20 Ār tin lambar dinnuot ejānnye ahla, sēh dinnuo Phāror jarma din ela. Ār te tār bek cāgoschyegunattei hāhnā metbān jukkol gorih dilo; ār te tār cāgoschyeunar moddyettun begattun dāngar poschonibuor ār begattun dāngar pidye bānēyebuor mādhābuo tuli diye.
\v 21 Sebeden Phāro tār begattun dāngar poschonibuore tār āga jāgānat dāittyo diye, sene te Phāro āhdat pānio galaschuo denā ārambha gorilo.
\v 22 Hintu Phāro tār begattun dāngar pidye bānēyebuore Josebe tārāhre artha bhāngi diyede dhage gājat tāngela.
\v 23 Hintu begattun dāngar poschonibuoi Josebare ihdot na tulilo, te tāreh puri phelela.
\c 41
\s1 Phāror Sabanāni
\p
\v 1 Sebeden ejānnye ahla, puro di bajhar paredi, Phāro ekkān saban degilo. Ār sa, te Nil gāngar pārat thiei āghe.
\v 2 Te ābādhā gorih degilode Nil gāngattun sāttuo dol ār poktā pārih goru udilāk, ār gorugun hāgārā banat ghās hādan.
\v 3 Sebeden sa, sigunar paredi āra sāttuo dol nei ār hengedā pārih goru Nil gāngar pārattun udilāk, ār siun polim gorugunar hāi thieilāk.
\v 4 Paredi sēh dol nei ār hengedā pārih gorugune sēh sāttuo dol ār poktā pāri gorugunare heion. Sebeden Phāro ghumattun jāgilo.
\v 5 Phāro āra ghum gela, ār te āra di lambar sabanān degilo. Te degilode ābādhā gorihnei ikkuo gājat sāttuo poripunno bijidānā sije nigillon.
\v 6 Sēh paredi sa, pugo boyerar garame sugeye, judo āra sāttuo sobā sije nigillon.
\v 7 Ār sēh sāttuo sobā sije poktā ār poripunno sijeunare gillon. Sebeden Phāror ghumattun jāginei habar pelade, ājhale sien ekkān saban.
\v 8 Sedinnye bēnnye pottye tār manān jāguluk ahla. Ār te mānuc pādenei Egypt dejat bek gonokkye ār gyeniunore dāgā bājei dilo. Sebeden Phāro tārāhre tār sabanān hoi shunela; hintu tārāhr dalattun hanajane sabanānar arthaān Phārore bhāngi di na pārilāk.
\p
\v 9 Sebeden begattun dāngar poschonibuoi Phārore hala, <<Eschye mar dujchān ihdot udilo.
\v 10 Phāro tār dibye cāgoschye ugure rāk ohnēi, mareh ār begattun dāngar pidyebāneyebuore cubidārunar senāpotibuar gharat bondi gorih rāgeyegoi.
\v 11 Sakkene āmih duojane ikkuo rēdot saban dekkyei. Ār āmih duojane āmāhr sabanāni dhage judo arthabolā saban dekkyei.
\v 12 Sakkene siot cubidārunar senāpotibuar cāgoschye ekjan Hibru gābur marat āmāhr laghe jielat ela. Ār āmāhr sabanāni āmih tāreh honēi, te jār jār sabanānir dhage arthaāni āmāhre bhāngi diye.
\v 13 Ār te āmāhre jēdhokkye gorih artha hoi diye, thik sēh dhage ghodi jēye. Sene tui mareh mar āga hāmānat āra bājoni goschuos, ār begattun dāngar pidye bānēyebuore gājat tāngeios.>>
\p
\v 14 Sebeden Phāro mānuc pādenei Josebare dāgā bājei dilo, ār tārāh jhādi gorih Josebare bondi gorih elade gāttuottun ānilāk. Sēh paredi te dārih murenei, tār pojākkāni bodolinei Phāro sāmne ela.
\v 15 Ār Phāro Josebare hala, <<Mui ekkān saban dekkuong, ār sēh sabanānar arthaān bhāngi dipāriye hanajan nei. Hintu mui tar bepāre shunnuongge, tui bile sabanāni shunile arthaāni hoi dipāras.>>
\p
\v 16 Sebeden Josebe Phārore uttor dinēi hala, <<Sēh bhāngi diyebuo mui nai; hintu Gojēne Phārore shānti ahy pārāh ekkān uttor dibo.>>
\p
\v 17 Sebeden Phāro Josebare hala, <<Sā, mui sabanat Nil gāngar pārat thiei elung.
\v 18 Ābādhā gorihnei Nil gāngattun sāttuo dol ār poktā pārih goru udilāk, ār siun hāgārā banat ghās hēi hēi cattan.
\v 19 Sebeden sa, sēh paredi āra sāttuo durbal, dolnei ār hengedā pārih goru udilāk. Mui gadā Egypt dejat sēh gorugunar dhokkye dol nei goru hana jāgāt na degang.
\v 20 Sēh hengedā ār dolnei pārih gorugune, sēh āga sāttuo poktā pārih gorure hēi phelluon.
\v 21 Jakkene tārāh siunare hehlāk, tārāh hischu heion bili habar na pelāk. Hāran sēh gorugun polimattun dhori dol nei elāk. Sebeden mui ghumattun jākkuong.
\v 22 Sēh paredi mui āra ekkān saban dekkuong, ār ābādhā gorihnei ikkuo gājat sāttuo poktā ār gam sije nigillon.
\v 23 Sebeden sa, sēh paredi, pugo boyerar garame sugeye, judo āra sāttuo sobā sije nigillon.
\v 24 Ār sēh sāttuo sobā sijei gam sijeunare gili phelluon. Sebeden ēi sabanān mui gonokkyeunare hoi shuneiong, hintu hanajane sienar arthaān mareh bhāngi di na pāran.>>
\p
\v 25 Ār Josebe Phārore hala, <<Phāror sabanānir arthaān ahlade ekkān. Gojēne jien gorihbāttei jār, sien te Phārore jānei diye.
\v 26 Sēh sāttuo poktā pārih goru ahlākke sāt bajhar, ār sēh sāttuo poktā sijeyo sāt bajhar; sabanān ahlade ekkān.
\v 27 Ār sēh paredi jē sāttuo hengedā ār dol nei pārih goru uttuon, sigunuo sāt bajhar. Ār pugo boyere sugei jēye jē sāttuo sobā sije uttuon, sien ahlade sāt bajhar sang bhādarāt poribode sienar arthaān.
\v 28 Mui Phārore jē hadāgān hoyong, Gojēne jien gorihbāttei thik goschye, sien te Phārore degheye.
\v 29 Sā, ejette sāt bajhar gadā Egypt decchānat het-hetti sānggādik gorih upponno ahba.
\v 30 Hintu sēh paredi sāt bajhar eman bhādarāt poribo, Egypt dejat bijidānā sānggādik gorih upponno oyede sien Egypt dejar mānucchune pori phelebāk, ār bhādarāttāne decchānare hēi pheleba.
\v 31 Ār ēi paredi ebade bhādarāttānar hārane, dejat āgedhi upponno ohye het-hettir hadhā hana mānjye manat na rāgebāk. Hāran sien huhp dargare pārāh ahba.
\v 32 Ār sabanān di pollā Phārore deghānār hāran ahlade, Gojēne sien gorihbāttei thik goschye ār Gojēne sien jhādi gorih lungei dibogi.
\p
\v 33 <<Senattei ikkunu, Phāro ekjan buddhibolā ār gyeni mānuc bājoni gorok ār tāreh Egypt decchānar ugure dāittyo duok.
\v 34 Ār Phāro ēi hāmān gorok, te bek decchānattun murubbi bānenei, jē sāt bajhar sang het-hetti saisāgar unnoti ahba, sēh aktat Egypt dejattun, bijidānāttun pās bhāge ek bhāk mānucchunattun tulodok.
\v 35 Ār tārāh sēh ebākke gam bajharunar bek hāddyoāni tulodok. Sebeden Phāro odhinat bek sahrānit jenei hebāttei bijidānā thubenei jamā rāghādok.
\v 36 Sebeden sēh hāddyoāni sāt bajhar sang Egypt dejat bhādarāt poribode lakkene hebāttei jamā theba, ār sene bhādarāde decchān nāj na ahba.>>
\s1 Josebar Sāsan Gorihbār Hemodā
\p
\v 37 Sebeden Phāro ār tār bek cāgoschyeunar cogedi ēi upodeschān gam bilinei mane gorihlāk.
\v 38 Ār Phāro tār cāgoschyeunare hala, <<Āmih ēdhokkye ekjan mānuc, jibēr antarat Gojēnar Āptā āghe, tār sānnye mānuc hudu pebang sēh?>>
\p
\v 39 Sebeden Phāro Josebare hala, <<Gojēne tareh ēi bekkāni āgāmi jānei diye. Senattei tar sānnye buddhibolā ār gyeni mānuc hanajan nei.
\v 40 Tui mar gharat murubbibuo ahbe, ār mar bek mānucchune tar uhgumar dhage colibāk. Bānā singhāsanat bojimbe ihjebe mui tāttun dāngar ohm.>>
\v 41 Phāro Josebare āra hala, <<Sāh, mui tareh bek Egypt decchānar ugure murubbi bāneilung.>>
\p
\v 42 Sebeden Phāro tār āhdattun silmahr tullye āngdikkuo huenei Josebare pinei dilo. Ār tāreh nighus dhup rejamar sudoloi bunnye hābar urei dilo ār tār gattanābuot sanār sigol pinei dilo.
\v 43 Sebeden tāreh tār di lambar rathtānat tulilo ār mānucchune tār āge āge jenei jogār pārinei halāk, <<Ādhu pāra!>> Sēdhokkye gorih te Josebare gadā Egypt dejar ugure murubbi bānela.
\p
\v 44 Phāro Josebare āra hala, <<Mui Phāro, tar hadhā sārā gadā Egypt dejat hana mānjye āht bāh theng tuli na pāribāk.>>
\v 45 Ār Phāro Josebar nāngān Jāphenāt-Pāneā\f f \fr 41:45 \fk Jāphenāt-Pāneā:\ft Hibru hadādi ienar artha <<mohimāgānat dhanar bhāndālān jirānā.>>\f* thoi dilo. Sebeden te Ahn sahrar mānuc Potipherā nānge ekjan thāgurar jhi Āsenāthare Josebattei bo āni dilo. Sēh paredi Josebe gadā Egypt decchān bērēi cela.
\p
\v 46 Josebe 30 bajhar bayojat Egypt dejar rājā Phāro mujungat thieila. Paredi Josebe Phāro mujungattun jenei, Egypt dejat bek jāgānit bērēla.
\v 47 Ār sēh sāt bajhar sang sānggādik gorih Egypt dejat het-hetti utponno ohye.
\v 48 Sebeden sēh sāt bajhar sang Egypt dejar bek hāddyoāni potti sahrat te thubei thoye. Je sahrar cero hittyedi jedakkāni hebār pēion, sieni sēh sahrat thubei thoyon.
\v 49 Ēdhokkye gorihnei Josebe sāgarar dhullye dhokkye saisāgar bijidānā thubela. Siun mābānā te bandha gorilo, hāran siun mābi borei na eje sang ohyon.
\p
\v 50 Ār bhādarāt na ette Josebattun dibye puo ohyon. Ahn sahrar mānuc Potipherār jhi Āsenāthe Josebattei siun phudēi diye.
\v 51 Josebe tār polim puobuor nāngān Manashi\f f \fr 41:51 \fk Manashi:\ft Hibru hadādi ienar artha <<puri phelānā.>>\f* thoi dinēi hala, <<Hāran Gojēne mar duk-hastaān ār mar bābar ghorboun puri pheleye.>>
\v 52 Ār tār di lambar puobuor nāngān Ephrāim\f f \fr 41:52 \fk Ephrāim:\ft Hibru hadādi ienar artha <<bhālet ahnā.>>\f* thoi dinēi hala, <<Hāran Gojēne mui hasta peiongge dejat mareh bhālet gorilo.>>
\p
\v 53 Sebeden Egypt dejat sāt bajhar sang unnoti ohyede samayān sej ahla.
\v 54 Ār Josebe hoyede dhage sāt bajhar bhādarādar samaybuo ārambha ahla. Bek decchānit bhādarāt porilo, hintu bek Egypt decchānat hāhnā-hāddyo ela.
\v 55 Sebeden jakkene gadā Egypt dejat bhādarāt porilo, Phāro sidu mānucchune hāddyottei hānāhudi gorihlāk. Sakkene Phāro bek Egypt mānucchunare hala, <<Tumih Josebar sidu ja, te tamāhre jien gorihbār hoi, sien goschuo.>>
\v 56 Sakkene bek sangsārānat bhādarāt poschye. Ār Josebe bek dhān golāun hulinei Egypt mānucchunattun bejā dhorilo. Ār bhādarāttān Egypt dejat sānggādik gorih poschye.
\v 57 Bek dejattun mānucchune Egypt dejat Josebar idu bijidānā hinibāttei elāk, hāran bek decchānit bhādarāt sānggādik gorihnei poschye.
\c 42
\s1 Josebar Bhēiune Egypt Dejat Gelāk
\p
\v 1 Jakkene Jākobe Egypt dejat hāddyodānā āghan bili habar peye, te tār puounare hala, <<Hittei tumih tāreh te sāhsi gorihnei āgha?>>
\v 2 Ār te hala, <<Sa, mui shunnonggye Egypt dejat hāddyodānā āghan, tumih sidu jenei āmāhttei hāddyodānā hini ānagoi. Sālen āmih bājibang, na moribang.>>
\p
\v 3 Sebeden Josebar bar bhēiune das jane Egypt dejattun hāddyodānā hinibāttei gelāk.
\v 4 Hintu Jākobe Josebar guro bhēi Benjāminare tār bar bhēiunar laghe na pādāi, hāran te hoye, <<Ādikkye tār ugure bipat ēi pāre.>>
\v 5 Ār jiune sidu jeion, sigunar samāre Isrāelar puouneyo hāddyodānā hinibāttei Egypt dejat gelāk, hāran Kānān dejatyo bhādarāt poschye.
\p
\v 6 Ār sakkene Josebe sēh dejar sāsan gorihyebuo ela, ār te ahlade sēh dejar bek mānucchunattun hāddyodānā bijiyebuo. Sebeden tār bar bhēiune Josebo sidu jenei, mādit tārāhr habālāni bājenei sālām gorihlāk.
\v 7 Josebe tār bhēiunare deghinei cinihlo, hintu te tārāhre na cinede dhokkye gorih bebahār gorilo, ār te tārāhlloi bajang gorihnei hadhā huo dhorilo. Sebeden te tārāhre hala, <<Tumih huttun ejchuo?>>
\p Ār tārāh halāk, <<Kānān dejattun hāddyodānā hinibāttei ejchyei.>>
\p
\v 8 Sakkene ājhale Josebe tār bhēiunare cinnye; hintu tārāh Josebare cinih na pāran.
\v 9 Ār Josebe tārāhr sambande jē sabanāni dekkye, sieni tār manat udilo, ār te tārāhre hala, <<Tumih hāmākkāi guptocar ahbā! Tumih ēi decchānar durbalatāgān rēni sebāttei ejchuo!>>
\p
\v 10 Ār tārāh tāreh halāk, <<Nai, probhu, tar ēi cāgoschyeune hāddyodānā hinibāttei ejchuon.
\v 11 Āmih bekkune ek bābar puo; āmih sat mānuc, tar ēi cāgoschyeun guptocar nai.>>
\p
\v 12 Hintu te tārāhre hala, <<Nai, tumih hāmākkāi ēi decchānar durbalatāgān rēni sebāttei ejchuo.>>
\p
\v 13 Ār tārāh halāk, <<Tar ēi cāgoschyeun āmih bāra bhēi, Kānān decchye ekjanar puo. Ār bepārān ahlade ejānnye, āmāhr bega cigon bhēibuo ikkye āmāhr bāppuo laghe gharat āghe, ār āra ek bhēi nei.>>
\p
\v 14 Hintu Josebe tārāhre hala, <<Mui tamāhre holungge dhage ahy, <Tumih guptocar!>
\v 15 Ienar dārāi tamāhre jogā sā ahba; mui Phāro parānānar nānge sabat henei hangar, jābat tamāhr guro bhēibuo idu na eje, tumih ēi jāgānattun jēi na pebā.
\v 16 Tomāhttun ekjanare pādenei, tamāhr sēh bhēibuore ānagoi, ār tamāhre bondi gorih thuo ahba. Ēdhokkye gorih tamāhr hadāni porikkye gorā ahba, tumih hi sottyo hadhā har nāhi? Ār juni na hale, Phāro parānānar nānge sabat henei mui hangar, tumih guptocar!>>
\v 17 Sebeden Josebe tārāhre tin din sang bondi gorih thoye.
\p
\v 18 Ār tin dino dijet Josebe tārāhre hala, <<Ēi hāmān gara, sālen bājibā, hāran mui Gojēnare darāng.
\v 19 Tumih juni sat mānuc ahle, sālen tomāhttun ek bhēiye je gharānat bondi ohy āgha, sēh gharānat bondi gorih thok; hintu bāgiune tamāhr gharat bhādarāt hādebāttei hāddyodānā nejagoi.
\v 20 Ār tamāhr begattun guro bhēibuore mar idu ānibā; ēdhokkye gorihnei tamāhr hadāgāni sottyo bilinei pramān ahle tumih na moribā.>> Ār tārāh sēh dhage gorihlāk.
\p
\v 21 Sebeden tārāh tārāh huobolā gatte halāk, <<Āmih hāmākkāi āmāhr guro bhēibuor bepāre duji, hāran jakkene te āmāhttun doye mākkye, sakkene āmih tār manar hastaān degineyo tār hadhā na shuni. Senattei āmāhr ugure ēi hastaān ejchye.>>
\p
\v 22 Ār Reubene uttor dinēi tārāhre hala, <<Mui tamāhre hi ien na hang, <Marat shabuo biruddye pāp na goschuo?> Hintu tumih sien na shuno, sa, senattei ikkunu tār loānar ihjēp āmāhttun diye parer.>>
\v 23 Hintu Josebe tārāhr hadāni bujchede sien tārāh habar na pān, hāran te dabājhi dārāi tārāhlloi hadhā hoye.
\v 24 Ār te tārāhttun phiri jenei gujhi gujhi hānilo. Sebeden te tārāh idu āra phiri ēnēi tārāhlloi hadhā hala. Ār te tārāhttun Simeonare nējēnēi, tārāhr cogdegāt tāreh bāni thala.
\s1 Josebar Bhēiune Kānān Dejat phiri Gelāk
\p
\v 25 Sēh paredi Josebe tārāhr bek bostāunat hāddyodānā bhorēi dibāttei, tārāhr tengāuno tārāhr bostāt bhorēi dibāttei ār padat hebār dibāttei uhgum dilo. Ār tārāhttei sēh dhage gorih dilāk.
\v 26 Sebeden tārāh jār jār gādhāunar pidhit hāddyo dānāun tuli dinēi, sittun gelākkoi.
\v 27 Hintu jirānde jāgāt lungineoi tārāhttun ekjane tār gādhābuore ādhār dibāttei tār bostābuo hullye, ār sakkene te tār tengāun dekkye, tār bostābuar muonat te sēh tengāun peye.
\v 28 Sene te tār bhēiunare hala, <<Mar tengāun phirei diye, sa, siun mar bostābuat āghan!>> Sakkene tārāhr parānān uri jēye, ār dare girgirei girgirei halāk, <<Gojēne āmāhre ien hi hām gorilode?>>
\p
\v 29 Sēh paredi tārāh Kānān dejat tārāhr bāp Jākobar idu elāk ār tārāhr jieni ghodi jēye, sieni bekkāni tārāhr bāppuore hoi shunelāk.
\v 30 Tārāh halāk, <<Jē mānucchuo sēh dejat begattun dāngarbuo, āmāhlloi bajang gorihnei hadhā hoye, ār te āmāhre dejar guptocar ihjebe mane goschye.
\v 31 Hintu āmih tāreh hoyei, <Āmih sat mānuc; āmih guptocar nai.
\v 32 Āmih ahlangge bāra bhēi, ek bābar puo; hintu ek bhēi nei ār. Ār āmāhr begattun guro bhēibuo ikkunu āmāhr bābar laghe Kānān dejat āghe.>
\v 33 Sebeden sēh mānucchuoi, sēh dejar begattun dāngarbuoi āmāhre hoye, <Iennoi habar pā jeba tumih ājhale sat mānuc nāhi. Tomāhttun ek bhēiore mar idu phēlēi jenei, tumih tamāhr ghorbounar bhādarāt hādebāttei hāddyo lonei jagoi.
\v 34 Ār tamāhr begattun guro bhēibuore mar idu ānibā, siennoi mui habar pēm, tumih guptocar nai ār tumih sat mānuc. Ār mui tamāhr bhēibuore iri dim, ār tumih ēi decchānat bebsā gorih pāribā.> >>
\p
\v 35 Sebeden ēdhokkye ahla, jakkene tārāh bostāun hāli gorihlāk, potti jane tārāhr bostāunat tengā majāun pelāk. Sakkene sēh tengā mojāun deghinei tārāh ār tārāhr bāppuoi dorēlāk.
\v 36 Sebeden tārāhr bāp Jākobe hala, <<Tumih mareh manat duk gorih duo. Josebeyo nei ār, Simeoneyo nei. Ebār Benjāminareyo nejebār char. Ieni bekkāni mar biruddye.>>
\p
\v 37 Sebeden Reubene tār bābare hala, <<Mui juni āra tāreh tar sidu phirei na ānang, sālen mar dibye puore morei pheles. Mar āhdat tui Benjāminare gojēi de, ār mui āra tāreh tar sidu phirei ānim.>>
\p
\v 38 Hintu te hala, <<Mar puobuo tamāhr laghe na jeba; hāran tār bar bhēibuo mārā poschye, bānā te bāji āghe. Tumih jē padhedi jebā, sēh padat juni tār hana bipat ahy, sālen tumih mareh manat duk dinēi ēi cul pāgānā hāle mareh Sabāsālat pādei dibā.>>
\c 43
\s1 Josebar Bhēiun Egypt Dejat Phirilāk
\p
\v 1 Sakkene decchānat sānggādik gorih bhādarāt poschye.
\v 2 Ār ejānnye ahla, tārāh Egypt dejattun jē bijidānāun nejeion, siun hēi phureilāk, ār tārāhr bāppuoi tārāhre hala, <<Tumih āra jenei, āmāhttei hiju hāddyo hini ānagoi.>>
\p
\v 3 Hintu Judā tāreh hala, <<Sēh mānucchuoi āmāhre jadepode ujkāri dinēi hoye, <Juni tamāhr guro bhēibuo tamāhr laghe na eje, sālen mar muon na degibā.>
\v 4 Juni tui āmāhr guro bhēibuore āmāhr laghe jebāttei dilē, sālen āmih jenei tattei hāddyo hini ānibonggoi.
\v 5 Hintu juni jebāttei iri na dilē, āmih na jebang. Hāran mānucchuoi āmāhre hoye, <Tamāhr bhēibuore tamāhr laghe na ānile, mar muon tumih na degibā.> >>
\p
\v 6 Ār Isrāele hala, <<Marloi ēdhokkye bajang bebahār hittei tumih garar? Sēh mānucchuore hittei tumih halāde, tamāhr āra ikkuo bhēi āghe?>>
\p
\v 7 Hintu tārāh halāk, <<Mānucchuoi āmāhr bepāre ār āmāhr hudummounar bepāre pudi pudi pujor gorihnei hoye, <Tamāhr bāppuo ejha bāji āghe ni? Tomāhttun āra bhēi āghan ni?> Ār āmih tāreh tār hadhā dhage uttor diei. Āmih hingori habar pedang, te habade <Tamāhr guro bhēibuore idu ānnyo>?>>
\p
\v 8 Sebeden Judā tār bāp Isrāelare āra hala, <<Marat shabuore mar laghe jebāttei iri de, ār āmih udinei jēoi, sālen tui ār āmāhr marat shabuo ār āmih bājibang, hanajan na moribang.
\v 9 Mui nijei tāttei jābin ohm. Tui mar āhdat tār dāittyoān de. Mui juni tāreh tar idu phirei na ānang, ār tar mujungat tāreh juni āhjil gorih na pāranggi, sālen umor sang mui tar idu duji ohy thēm.
\v 10 Āmih juni edak deri na gattang, ēi bhidire hāmākkāi di pollā jenei āra phiri ēi pārilongun.>>
\p
\v 11 Sebeden tārāhr bāppuo Isrāele tārāhre hala, <<Juni sien ahle, sālen ien gara; tumih tamāhr hollyeunat ēi dejar begattun gam hoyekkān jinis neja. Hiju tumbās tel, hiju modhu, majalā, Myrrh, pestā bādām ār bādām sēh mānucchuore bhet ihjebe nejei duo.
\v 12 Ār tamāhr diduno tengā neja, ār tamāhr bostāunar muot gorih jē tengāun phiri ejchuon, sigunuo āhdat gorih āra neja. Nāhi tārāh bhule siun bhorēi duon.
\v 13 Tamāhr guro bhēibuoreyo neja, udinei, āra sēh mānucchuo sidu phiri ja.
\v 14 Ār Begattun Dāngar Gojēnnuoi tomāhre sēh mānucchuor mujungat doyeān degok, jene te tamāhr onnyo bhēibuore ār Benjāminare iri de. Ār juni mattun puosābā neye uo pare, sālen puosārā ohlungge āi!>>
\p
\v 15 Sebeden tārāh sēh bhet dibār jinischāni lalāk, ār āhdat diduno tengā ār Benjāminare laghe gorih āhdhā dhorilāk, ār Egypt dejat jenei tārāh Josebar mujungat thielākkoi.
\v 16 Josebe tārāhr laghe Benjāminare deghinei, te tār ghar rākkolibuore hala, <<Ēi mānucchunare mar gharat neja, ār ikkuo poju hābinei sibye hebār jukkologoi, hāran ēi mānucchune dibuschye mar samāhre hāhnā hebāk.>>
\v 17 Sebeden sēh mānucchuoi Josebe uhgum diyede dhage gorilo, ār te mānucchunare Josebar gharat nējēye.
\p
\v 18 Sakkene mānucchune Josebar gharat tārāhre nejeion hinattei dorēlāk. Ār tārāh halāk, <<Gelle bārat āmāhr bostāunat gorih jē tengāun pherat jeion, senattei ahbade te āmāhre idu ānnyede. Ār te āmāhr ugure jhābei porinei āmāhre ākraman goribo, ār āmāhr gādhāun hāri lonei āmāhre bānidāji hādeba.>>
\p
\v 19 Jakkene tārāh Josebar ghar rākkolibuor hāi jeion, tārāh duorar hure jenei tārloi hadhā halāk,
\v 20 ār tārāh halāk, <<Oh bābu, āmih āgedhio hāddyo hinibāttei ejchyei;
\v 21 hintu ejānnye ohye, jakkene āmih jirebār jāgāt lunginei āmāhr bostāun hulinei celang, ār degilanggye āmāhr potti janar bostāunar muot āmāhr tengāun puro gorih āghan ār sēh tengāun āmih āhdat gorih āra phirei āni dilang.
\v 22 Ār āmih hāddyo hinibāttei āra tengā ānnei. Āmāhr bostāunat hannā tengāun bhorēi duon āmih habar na pēi.>>
\p
\v 23 Hintu te hala, <<Shāntiān tamāhr laghe thok, tumih na doreio. Tamāhr Gojēnnuo ār tamāhr bābar Gojēnnuoi tamāhr bostāunat tomāhre dhan bhorēi diye, mui tamāhr tengāun peiong.>> Sebeden te Simeonare tārāh idu ānilo.
\p
\v 24 Sēh paredi sēh mānucchuoi tārāhre Josebar gharat nejela. Te tārāhre pāni nigilei dilo, tārāh āht theng dholāk ār te tārāhr gādhāunare hābebāttei dilo.
\v 25 Ār dibuschye Josebe ebha hinattei tārāh bhettāni jukkolenei thalāk, hāran tārāh shunnonde sidu tārāh eksamāre hāhnā hebāk.
\p
\v 26 Ār jakkene Josebe gharat ejchye, tārāhr ghara bhidire āhdat gorih elade bhettāni Josebo idu ānilāk, ār tār mujungat mādit habāl bājenei sālām gorihlāk.
\v 27 Sebeden Josebe tārāhr sambande tārāhttun bhālā-manda pujor gorihnei hala, <<Tamāhr jē buro bāppuo hadhā tumih hoyo, te gam āghe ni? Te hi ejha sang bāji āghe?>>
\p
\v 28 Ār tārāh uttor dilāk, <<Tar cāgoschye āmāhr bāppuo ejha gam āghe; te ejha bāji āghe.>> Ār tārāh ādhu pārinei mādhāun nigurinei sālām gorilāk.
\p
\v 29 Sebeden Josebe shirebuo ālak gorihnei rēni sēnēi tār guro bhēibuo, ek māttun ohye Benjāminare degilo. Ār te hala, <<Tamāhr jē guro bhēibuo hadhā tumih mareh hoyo, sibye ete nāhi?>> Ār Josebe hala, <<Oh put, Gojēne tareh doye gorok.>>
\v 30 Sakkene Josebe siottun hijehischye gorih gelagoi, hāran tār guro bhēibuore deghinei tār manān hāni uttye. Senattei te hānibār jāgā togela, ār te tār gudhibuot sominei siot hānilo.
\v 31 Sebeden te tār muon dhonēi āra nigili ela; ār te nijore sāmelēnei hala, <<Hebār duo.>>
\p
\v 32 Sebeden tārāh tāttei judo gorih, tārāhr bhēiunattei judo, ār tārāhr samāre hebāttei boschuonde Egypt dejar mānucchunattei judo gorih hebāttei hāddyo dilāk. Hāran Hibrugunnoi Egypt mānucchune eksamāre hāhnā na hān, hāran sien ahlade Egypt mānucchunar ekkān ghin gare pārāh hām.
\v 33 Ār tārāh Josebar mujungat tārāhr bayocchāni dhage bojilāk. Tārāh dāngarune dāngarar jāgāt, ār cigonune cigonunar jāgāt bojilāk, ār sien deghinei tārāh jane jane āmak thārelāk.
\v 34 Sebeden te tār mujungattun hāddyoāni lonei tārāhre lobiot gorilo, hintu Benjāminare onnyo janattun pās gun bes lobiot goschye. Sebeden tārāh Josebar laghe hānā-pinā gorihnei huhji ahlāk.
\c 44
\s1 Josebar Galaschuo
\p
\v 1 Sebeden Josebe tār ghar rākkolibuore uhgum dinēi hala, <<Ēi mānucchunar bostāunat tārāh jidukkun jinon, hāddyo bhorēi duo, ār tārāhr potti janar tengāun tārāhr nijar bostā bhidire bhorēi duo.
\v 2 Ār begattun guro bhēibuor bostābuar muonat tār bijidānā hinibār tengāun samat mar rubar galaschuo thoi duo.>> Sebeden te Josebar hadhā dhage hām gorilo.
\v 3 Ār bēnnye pahr ahnār laghe laghe tārāhr gādhāun samat, mānucchunare pādei dilāk.
\v 4 Ār jakkene tārāh sahrān phēlēi jenei, bes durot na jāde, Josebe tār ghar rākkolibuore hala, <<Tui udinei mānucchunar pune pune jā; ār tārāhttun jakkene tui ākkobegoi, tārāhre hos, <Tumih gamānar badale hittei bajangān gorihlā?
\v 5 Mar probhu jiottun pāni hāi, jibeloi te gonēi de, ibye hi sēh galaschuo nai? Ēi hāmān gorihnei tumih duj gorihlā.> >>
\p
\v 6 Sebeden te tārāhre lāgat pelagoi, ār te tārāhre sēh hadāni hala.
\v 7 Ār tārāh tāreh halāk, <<Bābu, tui hittei sēdhokkye hadhā har? Tar cāgoschyeune jē ēdhokkye hām goribākke, sien āmāhttun durot thok.
\v 8 Sā, āmih āmāhr bostāunar muonit jē tengāun peyei, sigunuo Kānān dejattun tar idu āra āni dei. Sālen hingori āmih tar probhur gharattun rubo bāh sanā cur gorihbong?
\v 9 Tar ēi cāgoschyeunar moddye jār idu sibye pās, te morok, ār āmiho probhur bānidāji ahbang.>>
\p
\v 10 Ār te tārāhre hala, <<Thik āghe, ikkunu halāde tamāhr hadhā dhage ohk; jibēr idu sibye pā jāi, te mar bānidāji ahba, ār bāgiun tumih niduji ahbā.>>
\v 11 Sebeden bekkune jhādi gorihnei tārāhr bostāun mādit lāmenei jār bostā te hulilāk.
\v 12 Ār te bega bar bhēibuottun dhori ārambha gorihnei bega cigon bhēibuo sang togela ār Benjāminar bostābuat sēh galaschuo pela.
\v 13 Sakkene tārāh tārāhr hābarāni phādi phelelāk, ār bekkune āra tārāhr pojāgani gādhāunar ugure tulinei sahrat phiri elāk.
\p
\v 14 Sēh paredi Judā ār tār bhēiune Josebar gharat elāk. Ār Josebe sakkeyo siot ela; sebeden tārāh tār mujungat mādit nigurinei sālām gorih porilāk.
\v 15 Ār Josebe tārāhre hala, <<Tumih ien hi hām gorihlāde? Mar dhokkye mānjye hāmākkāi gonēi pārande sien tumih habar na pa nāhi?>>
\p
\v 16 Sebeden Judā hala, <<Mar probhure mui hi uttor dim? Āmih hi habang? Ār āmih jē niduji, sien hingori pramān gorihbong? Tar cāgoschyeunar dujchān Gojēne deghei diye. Sā, āmih mar probhur cāgoschye, āmih ār jār idu galaschuo pāh jēye, bekkune probhur bānidāji ahlang.>>
\p
\v 17 Hintu Josebe hala, <<Mui sēdhokkye hām garānāgān mattun durot thok. Jibe idu mar galaschuo peiong bānā te mar bānidāji ahba. Ār tumih tamāhr bāppuo sidu shānti gorih phiri jagoi.>>
\s1 Benjāminattei Judār Hojoli
\p
\v 18 Sebeden Judā Josebar hāi jenei hala, <<Oh mar probhu, doye gorihnei tar cāgoschyebuoi mar probhu shune pārāh ekkān hadhā hok, ār tar ēi cāgoschyebuor ugure tar rākkān joli na udok; hāran tui ahlede Phāro dhokkye.
\v 19 Mar probhu tār cāgoschyeunare pujor goschye, <Tamāhr hi bāp āra bhēi āghan nāhi?>
\v 20 Ār āmih probhure uttor dinēi hoyei, <Āmāhr ikkuo buro bāp āghe, ār tār buro hāle peye ikkuo cigon puo tār laghe āghe, tār bhēibuo moschye. Ār tār mār puor moddye bānā te bāji āghe, ār tār bābe tāreh hospāi.>
\v 21 Sebeden tui tar cāgoschyeunare hoyos, <Tamāhr sēh guro bhēibuore mar idu ānnuo, mui mar dicogedi tāreh sebār cāng.>
\v 22 Ār āmih probhure hoyei, <Marat shabuo tār bāppuore iri na pāre, hāran te juni tār bābare shārinei jāi, tār bābe moribo.>
\v 23 Hintu, tui tar cāgoschyeunare hoyos, <Jābat tamāhr guro bhēibuo tamāhr laghe na āna, mar muon na degibā.>
\p
\v 24 <<Sebeden ejānnye ahla, jakkene āmih jenei mar probhu hoyede hadāgāni tar cāgoschye, āmāhr bāppuore hoyei.
\v 25 Ār āmāhr bāppuoi āmāhre hoye, <Tumih āra phiri ja, ār āmāhttei hiju hāddyo hininei ānagoi.>
\v 26 Hintu āmih hoyei, <Āmih na jebang, juni āmāhr guro bhēibuo āmāhr laghe jāi, sālen jebang. Hāran juni āmāhr guro bhēibuo āmāhr laghe na geleh, āmih sēh mānucchuor muon na debanggoi.>
\v 27 Sebeden tar cāgoschye mar bāppuo āmāhre hoye, <Tumih habar pa, mar mokkuoi mareh dibye marat puo phudēi diye;
\v 28 ār siottun ekjan mattun āhji jēye, ār mui hoyong, <<Hāmākkāi tāreh hana jhārbo pojuye hattā hattā goschuon>>; ār mui sittun dhori tāreh ejha sang na degang.
\v 29 Ikkunu tārehyo juni mattun nejagoi, ār juni tār ugure hana bipat eje, sālen tumih mareh manat duge ēi pāgānā culāniloi Sabāsālat pādebā.>
\p
\v 30 <<Senattei ikkunu, mui juni tar cāgoschye mar bāppuo sidu maradshabuore nei gorih phiri jāng, ār jehetu tār jibanān maradshabuor jibanānnoi egattar gorih āghe,
\v 31 sālen ejānnye ahba, jakkene te maradshabuore āmāhr laghe na degibo, te mori jeba. Ār ēdhokkye gorihnei tar ēi cāgoschyeune manat duge cul pāghinei āmāhr bāppuore Sabāsālat pādei dibāk.
\v 32 Sēh bārāh mui tar cāgoschyebuo bābā idu ēi maradshabuor jābin ohnēi hoyong, <Mui juni tāreh tar idu phirei na ānang, sālen umor sang bābā idu duji ohy thēm.>
\v 33 Senattei ikkunu doye gorihnei mui tar cāgoschyebuo, ēi maradshabuor ājāi tar bānidāji ohnēi thāng, ār ēi maradshabuore tār bhēiunar laghe jebāttei iri de.
\v 34 Hāran ēi maradshabuo sārā gorih hingori mui mar bāppuo sidu phiri jēm sēh? Mui juni sien garang, mar bāppuar jē bajangān ebha, sien mui sēh pēm.>>
\c 45
\s1 Josebe Nijor Porisai Dilo
\p
\v 1 Sebeden Josebe tār mujungat thiei elākke sigunar mujungat nijore sāmle na pārilo, ār te jogār pārinei hala, <<Mar mujungattun bek mānucchun nigilei duo!>> Ār jakkene Josebe tār bar bhēiunare tār porisoien der, sakkene hanajan tār laghe na elāk.
\v 2 Te ra shārinei hānilo, ār Egypt mānucchune ār Phāro gharat elākke mānucchune sien shunilāk.
\p
\v 3 Sebeden Josebe tār bhēiunare hala, <<Mui ohlungge Josebe! Mar bāppuo ejha bāji āghe ni?>> Hintu tār bhēiune tāreh uttor di na pārilāk, hāran tārāh tār mujunge dare tabba ohyon.
\v 4 Ār Josebe tār bhēiunare hala, <<Doye gorihnei mar hāi ejha.>> Sebeden tārāh tār hāi elāk. Sakkene te hala, <<Mui ohlungge tamāhr bhēi Josep, jāre tumih Egypt dejat bejchuo.
\v 5 Hintu ikkunu, tumih mareh ēi jāgāt bejchuode senattei manat duk na goschuo, bāh nijar ugure rāk na tulluo. Hāran parān bājebāttei Gojēne tamāhr āgedhi mareh idu pādeye.
\v 6 Hāran ēi di bajhar sang decchānat bhādarāt poschye, āra pās bajhar sang bhuiat āhl na sueibāk, het-hettiyo na diebāk.
\v 7 Ār Gojēne pittimit tamāhr bangsaun rokkye gorihbāttei ār dāngar ekkān uddhor hāmar dārāi tomāhre bājebāttei tamāhr āgedhi mareh idu pādeye.
\v 8 Senattei tumih mareh idu di na pāda, hintu Gojēne mareh pādeye; ār te mareh Phāror bāba dhokkye ahbāttei, tār bek gharānir probhu ahbāttei, ār gadā Egypt decchānar ugure sāsan gorihye bānēye.
\p
\v 9 <<Jhādi gorihnei ikkunu tumih mar bābar sidu jagoi, ār tāreh hagoi, <Tar puobuo Josebe ejānnye gorih hoye, <<Gojēne mareh gadā Egypt decchānar ugure giros bānēye, tui mar idu āi, deri na gorihs.
\v 10 Tui ēnēi Goshen dejat bojotti gorihbe, ār tui mar hāi thebe. Sene tui, tar puosābāun, tar Nādin-pudinun, tar poju ār bherā pālun, ār jāhiju āghe sieni samat mar laghe thoi pāribe.
\v 11 Sidu mui tattei jieni lāge jukkei dim, hāran āra pās bajhar sang bhādarāt theba, ādikkye tar ār tar ghorbounar, ār tar samāre āghande bek mānucchuno idu abhāppān ebha.>> >
\p
\v 12 <<Ār sa, mui mar nijor muonadi tamārloi ēi bek hadāgāni hangar, tamāhr cokkunadi deghar ār mar guro bhēi Benjāmineuo tār cogedi deger.
\v 13 Senattei tumih mar bāppuore Egypt dejat mar bek abarukkāni bepāre, ār tumih jieni jieni degilā, sieni bekkāni habāgoi. Ār tumih mar bāppuore jhādi gorihnei idu ānibā.>>
\p
\v 14 Sebeden te tār guro bhēibuo Benjāminar gattanābuot ājā gorih dhorinei hānilo, ār Benjāmineyo Josebar gattanābuot ājā gorih dhorinei hānilo.
\v 15 Ār Josebe tār bek bhēiunare cumilo, ār tārāhre ājā gorihnei hānilo. Sēh paredi tār bhēiune tārloi hadhā halāk.
\p
\v 16 Ebār Phāro gharat ēi habarān hadhe shunilāk, <<Josebar bhēiune ejchuon.>> Sebeden sēh habarān shuninei Phāro ār tār cāgoschyeune huhji ahlāk.
\v 17 Ār Phāro Josebare hala, <<Tar bhēiunare hagoi, <Ien gottok: tamāhr pojugunar pidhi ugure bijidānāun tulinei Kānān dejat jagoi.
\v 18 Tamāhr bāppuo ār tamāhr ghorboun mar idu ānagoi. Mui tomāhre Egypt dejat begattun gam jāgāgān dim, ār tumih decchānar gam hāddyoāni hēi pebā.
\v 19 Ikkunu mui tareh ēi uhgumān dilung: tumih ēi hāmān gara, tumih Egypt dejattun ghorā gāri nējēnēi tamāhr guroun, tamāhr mokkunare, ār tamāhr bāppuore ānagoi.
\v 20 Ār tamāhr jinispādiānittei cide na goschuo, hāran gadā Egypt dejar begattun gam jinischāni tamāhr.> >>
\p
\v 21 Sebeden Isrāelar puoune sien gorihlāk. Ār Josebe Phāro uhgum diyede dhage tārāhre ghorā gāri dilo ār tārāhre padat hebār jinis diye.
\v 22 Te bekkunare ek jorā gorihnei bodolibār hābar dilo; hintu Benjāminare rubo tengā 300 ār pās jorā bodolibār hābar diye.
\v 23 Sebeden Josebe tār bābare ēi jinischāni pādela: Doschuo gādhā pidhit cābi cābi Egypt dejar begattun gam jinis, ār doschuo pārih gādhā ugure tār bāppuoi hebāttei bijidānā, pidye, ār nānākkān hāddyo jinis tār bāppuo ette solāt hebāttei pādei dilo.
\v 24 Ēdhokkye gorih Josebe tār bhēiunare dipādela, ār tārāh Kānān dejat gelākkoi. Ār te tārāhre hala, <<Padat jāde solāt tumih holhojjye na bājeyo.>>
\p
\v 25 Sebeden tārāh Egypt dejattun nigili gelākkoi ār Kānān dejat tārāhr bāppuo Jākobar idu elāk.
\v 26 Ār tārāh tāreh halāk, <<Josebe ejha bāji āghe, ār te gadā Egypt decchānar ugure sāsan gorihyebuo ohye.>> Sebeden Jākobar manān merā merā ohye, hāran te tārāhre bisches na jāi.
\v 27 Hintu jakkene Josebe tārāhre hoyede bek habarāni tāreh halāk, ār tāreh nejebāttei Egypt dejattun ghorā gāri pādeyede sieni degilo, sakkene tārāhr bāp Jākobar parānān sāngsāngye ohy udilo.
\v 28 Sebeden Isrāele hala, <<Ien jodāsta, mar puobuo Josebe ejha sang bāji āghe. Mui mori na jāde jenei tāreh degimboi.>>
\c 46
\s1 Jākobe Egypt Dejat Gela
\p
\v 1 Sēh paredi Isrāele tār bek jinischāni ninēi Bershebāt lungilogoi, ār siot tār bāppuo Isākar Gojēnnuo idu dāli utsarba gorilo.
\v 2 Sebeden Gojēne rēdot Isrāelare darsan dinēi hala, <<Oh Jākop, oh Jākop!>>
\p Ār te hala, <<Mui idu āghang.>>
\p
\v 3 Sakkene te hala, <<Mui ohlungge Gojēn, tar bābar Gojēnnuo, tui Egypt dejat jebāttei na dorēs, hāran mui tattun ikkuo dāngar jāt bānem.
\v 4 Mui tar laghe Egypt dejat jēm, ār mui tareh hāmākkāi āra phirei ānim; ār Josebe tar cokkun nādi dibo.>>
\p
\v 5 Sebeden Jākobe Bershebāttun gelagoi. Ār Isrāelar puoune tārāhr bāppuo Jākobare, tārāhr guroun, ār tārāhr mokkunare, Phāro pādeyede sēh ghorā gāriānit tulinei nejelāk.
\v 6 Sēdhokkye gorih tārāh tārāhr pojugun ār, Kānān dejat thāgade pēionde tārāhr pojhāpireni, sieniloi Egypt dejat gelāk. Jākop ār tār bek bangsauno tār laghe jeion.
\v 7 Jākobe tār puoun ār tār nādinun, tār jhiun ār tār puounar jhiun, tār bek bangsaun tār laghe ninēi Egypt dejat jēye.
\p
\v 8 Iun ahlākke Isrāelar puosābāunar nāngāni, Jākop ār tār puoun, jiun Egypt dejat jeion: Reubene ahlade Jākobar polim puobuo.
\v 9 Reubenar puoun ahlākke Hānok, Pallu, Hejron ār Karmi.
\v 10 Simeonar puoun ahlākke Jēmuel, Jāmin, Ohat, Jākin, Johar, ār tār Kānān decchye milēbuo dinēi peye puobuo Saul.
\v 11 Lebhir puoun ahlākke Gershon, Kohāth, ār Merari.
\v 12 Judā puoun ahlākke Er, Onān, Shelā, Perej ār Jerāh (hintu Erloi Onāne Kānān dejat moschuon). Perejar puoun ahlākke Hejron ār Hāmul.
\v 13 Isākar puoun ahlākke Tolā, Pubāh, Jop, ār Shimron.
\v 14 Jebulunar puoun ahlākke Seret, Elon, ār Jālil.
\v 15 Iun ahlākke Leāhr puoun, te Pādān-Ārāmat Jākobattei siunare ār tār jhi Dināre phudēi diye. Tār puo ār jhiun bekkune ahlākke 33 jan.
\p
\v 16 Gādar puoun ahlākke Jiphion, Haggi, Shuni, Ejbon, Ēri, Ārodi, ār Āreli.
\v 17 Āsherar puoun ahlākke Imnāh, Jishbāh, Jishbi, Bēriā, ār, tārāhr bhonnu Serāh. Ār Beriā puoun ahlākke Heber ār Mālkiel.
\v 18 Iun ahlākke Jilpā puoun, jibēre Lābane tār jhi Leāhre diye. Jilpā Jākobattei ēi puoun phudēi diye, tārāh bekkune shulo jan.
\p
\v 19 Jākobar mokkuo Rāchelar puoun ahlākke Josep ār Benjāmin.
\v 20 Josebar puo Manashiloi Ephrāime Egypt dejat jormeion. Ahn sahrar thāgur Potipherār jhi Āsenāthe Josebattei tārāhre phudēi diye.
\v 21 Benjāminar puoun ahlākke Belā, Beker, Āshbel, Gerā, Nāmān, Ehi, Rosh, Muppim, Huppim ār Art.
\v 22 Iun ahlākke Jākobattei phudēi diyede Rāchelar puoun, siun bekkune choddyo jan.
\p
\v 23 Dānar puo ahlade Hushim.
\v 24 Nāphtālir puoun ahlākke Jājil, Guni, Jejer ār Shillem.
\v 25 Iun ahlākke Lābanar jhi Rāchelar sāgarāni Bilhār puoun. Te Jākobattei iunare phudēi diye. Siun bekkune sāt jan.
\p
\v 26 Jē bek mānucchun Jākobar laghe Egypt dejat jeion, siun bekkun tār bangsa. Jākobar pudoboun bād dinēi tārāh bekkune 66 jan elāk.
\v 27 Egypt dejat thāgade Josebar dibye puo jormeion. Ār Jākobar bek ghorboun, jiune Egypt dejat jeion, siun bekkune 70 jan elāk.
\s1 Jākobe Goshenat Thela
\p
\v 28 Sebeden Goshen dejat jebār pattān deghei dibāttei Jākobe tār ākke ākke Judāre Josebar idu pādela. Ār tārāh Goshen dejat lungilākkoi.
\v 29 Sebeden Josebe rathtāni sājenei Goshenat tār bāppuo Isrāelloi deghā ahbāttei gela. Ār te tār bāppuoloi deghā ohnēi tār bābar gattanābuot ājā gorih dhorinei bhālakkan hānilo.
\p
\v 30 Ār Isrāele Josebare hala, <<Ikkunu mui manar suge mori pārim, hāran mui tar muon degilung, tui ejha sang bāji āghas.>>
\p
\v 31 Sebeden Josebe tār bhēiunare ār tār bābar bek ghorbounare hala, <<Mui jenei Phārore habarān dimboi, ār mui tāreh hom, <Mar bhēiun ār bābār bek ghorboun Kānān dejattun mar idu ejchuon.
\v 32 Ār tārāh ahlākke bherā rākkoli, hāran tārāhr hāmāni ahlade pojupāl corānā, ār senattei tārāh laghe gorih tārāhr goru, bherāpālun, tārāhr pojupālun, ār tārāhr jieni ela, sieni bekkāni ānnuon.>
\v 33 Ār ejānnye gorihnei jakkene Phāro tamāhre dāginei pujor goribo, <Tumih hi hām gara?>
\v 34 Ār tumih ejānnye gorih uttor duo, <Tar ēi cāgoschyeune pitti pitti āmalattun dhori, cigonattun dhorinei ikkye sang pojupāl corei ejir,> sālen tumih Goshen dejat bojotti gorih pebā; hāran Egypt mānucchune pojupāl rākkoliunare ghinān.>>
\c 47
\p
\v 1 Sebeden Josebe Phāro sidu jenei halagoi, <<Mar bāppuo ār mar bhēiune, tārāhr bherā pālun ār pojupālun, ār tārāhr bek sompottiāni samat Kānān dejattun ejchuon, ār ikkunu tārāh Goshen dejat āghan.>>
\v 2 Ār te tār bhēiunattun pās jan laghe gorih ninēi Phāro sidu nilo.
\v 3 Sebeden Phāro tār bhēiunattun pujor gorilo, <<Tumih hi hām gara?>>
\p Ār tārāh Phārore uttor dinēi halāk, <<Tar ēi cāgoschyeun, āmih ār āmāhr purbopuruschun ahlangge bherā rākkoli.>>
\v 4 Tārāh Phārore āra halāk, <<Āmih ēi decchānat thebāttei ejchyei, hāran tar ēi cāgoschyeunar pojupālun corebār jāgā nei, hittei bili Kānān dejat sānggādik gorihnei bhādarāt poschye. Senattei ikkunu, doye gorihnei tar cāgoschyeunare Goshen dejat thebāttei de.>>
\p
\v 5 Sebeden Phāro Josebare hala, <<Tar bāp ār bhēiune tar idu ejchuon.
\v 6 Egypt decchān tar mujungat āghe. Dejar bhidire begattun gam jāgānat tar bāp ār bhēiunare bojotti gorihbār bebostā gorih de. Tārāh Goshenat bojotti gottok. Ār tārāhr moddye juni upojukta mānuc thele, sālen tārāhre mar pojupālunar mul rākkoli ihjebe dāittyo dis.>>
\p
\v 7 Sebeden Josebe tār bāp Jākobare ninēi Phāro mujungat gela, ār Jākobe Phārore āsirbāt dilo.
\v 8 Phāro Jākobottun pujor gorilo, <<Tui hai bajhar ohyos?>>
\p
\v 9 Ār Jākobe Phārore uttor dinēi hala, <<Mar parbāschye samayān 130 bajhar ahla; mar jibanar bajharunar dinun ham ār bajang. Ār ēi dinun mar purbopuruschune parbāschye gorih bāji royonde bajharunar tulonāi ham.>>
\v 10 Sēh paredi Jākobe Phārore āsirbāt gorilo, ār Phāro mujungattun bidei lonei nigili gela.
\p
\v 11 Ār Josebe Phāro uhgumar dhage Egypt dejar begattun gam bāmat, Rāmeses jāgāt, odhihār dinēi tār bābare ār bhēiunare bojei dilo.
\v 12 Sebeden Josebe tār bāppuore, bhēiunare, ār tār bāppuar bek ghorbounare tārāhr poribārat songkye ihjebe hāddyo dinēi pālela.
\s1 Bhādarāttān ār Josebar Sāsan
\p
\v 13 Sakkene gadā decchānit hebār jinis na ela, hāran sānggādik gorihnei bhādarāt poschye, senattei Egypt decchān ār Kānān decchān bhādarādar hārane acal ohye.
\v 14 Egypt ār Kānān dejar jē tengāunnoi mānucchune bijidānā hinnyon, Josebe sēh bek tengāun thubeye. Ār te sēh bek tengāun Phāro rāj bhāndālat ānilo.
\p
\v 15 Egypt ār Kānān dejat bek tengāun haras gorih phureinei, bek Egypt mānucchune Josebar idu ēnēi halāk, <<Āmāhre hāddyo de, āmāhr tengāun phureion bilinei, āmih tar cok deghāt mori jedang nāhi?>>
\p
\v 16 Sebeden Josebe hala, <<Tamāhr pojugun duogi, ār juni tamāhr tengāun phurei thān, mui tamāhre pojugunar ājāi hebār dim.>>
\v 17 Sebeden tārāhr pojugun Josebar idu ānilāk, ār Josebe tārāhr ghorā, bherā pāl, goru pāl, ār gādhāunar badale hāddyo dilo. Ēdhokkye gorihnei Josebe tārāhr bek pojugunar badale sēh bajharbuot tārāhre hāddyo dilo.
\p
\v 18 Ār sēh bajharbuo bidi jenei, sēh paredi bajharbuot tārāh āra Josebar idu ēnēi tāreh halāk, <<Āmih mar probhuttun hischu na lugeibang, āmāhr bek tengāun phureion, ār pojugunuo mar probhur ohyon. Ikkunu āmāhr heyegāni ār jāgāni bāde mar probhur mujungat āmāhr hischu nei ār.
\v 19 Āmih ār āmāhr jāgāni samat tar cok deghāt āmih hittei mori jebang? Tui hāddyo ājāi āmāhre ār āmāhr jāgāni hini la, āmih āmāhr jāgāgāniloi Phāror bānidāji ahbang. Āmāhre tui bijbijidi de, sene āmih bājibang, mori na jebang, ār jāgānio nasta na ahba.>>
\p
\v 20 Sebeden Josebe Egypt dejar bek jāgāni Phārottei hini lalha; hāran bhādarāde sojjyo na ohnēi Egypt dejar bek mānucchune tārāhr bhuieni bēschuon. Ēdhokkye gorihnei bek jāgāni Phāror ohye.
\v 21 Ār te Egypt dejat ek siminettun dhori āra ek simenār thum sang bek mānucchunare sahrānit bojei dilo.
\v 22 Te bānā thāgurunar jāgāni na hine; hāran thāgurunattei Phāro horāgi thoi de, ār tārāh Phāro thoi dede horāgiun hedāk. Senattei tārāh tārāhr jāgāni na bejan.
\p
\v 23 Sebeden Josebe mānucchunare hala, <<Sa, eschye mui tamāhre ār tamāhr jāgāni Phārottei hini loyong. Shuno, ēi bijbijidiun tumih bhuienit hujogoi.
\v 24 Ār tumih sigunattun jē ehlāpādiāni pebā, sienittun pās bhāge ek bhāk Phārore dibā. Ār bāgi cēr bhāk tamāhr khedar bijbijittei, tumih hebāttei, tamāhr ghorbounattei ār tamāhr gurounattei hāddyo ihjebe tumih rāgebā.>>
\p
\v 25 Sebeden tārāh halāk, <<Tui āmāhr parānāni rokkye gorih dilē; mar probhur cogedi āmih jene doyeān pēi ār āmih Phāror bānidāji ahbang.>>
\v 26 Ār Josebe bek Egypt decchānat sien ekkān niom gorilo, ār sēh niomān eschye sang coli ejher, pās bhāgar ek bhāk Phāror ahy, bānāh thāgurunar bhuieni Phāror na ahy.
\s1 Jākobar idu Josebar Sabat
\p
\v 27 Ār Isrāeliune Egypt dejat, Goshenat bojotti gorihlāk. Tārāh sidu sompottir odhihāri ohyon, tārāh bārih jeion ār sānggādik gorih saisāgar ohy jeion.
\v 28 Jākobe Egypt dejat sattara bajhar sang roye. Ār Jākobe tār jinghāniānat 147 bajhar bāschye.
\p
\v 29 Sēh paredi Isrāelar moribār samayān hājeyegi, ār te tār puo Josebare dāginei hala, <<Ikkunu mui juni tar cogedi doyeān pēi thāng, sālen doye gorihnei tui tar āhttān mar dābānāt tale tha, marloi tui doye ār sottyo bebahār gar. Doye gorihnei tui mareh Egypt dejat na gāres.
\v 30 Hintu mui jakkene mar bābar buroburiunar hāi porim, sakkene tui mareh Egypt dejattun nējēnēi tārāhre gāreionde jāgāt mareh gāreschoi.>>
\p Ār Josebe hala, <<Tui jien hale, mui sien gorihm.>>
\p
\v 31 Sebeden Isrāele hala, <<Tui mar idu sabat hā.>> Ār te tār idu sabat hehla. Sakkene Isrāele bischonānar sidenadi tār mādhābuo nigurilo.
\c 48
\s1 Jākobe Josebar Puounare Āsirbāt Dilo
\p
\v 1 Ār sienir paredi hana ekjane Josebare hala, <<Sāh, tar bāppuo asuk>>; senattei te tār dibye puo Manashi ār Ephrāimore laghe gorih nilo.
\v 2 Ār Jākobare halāk, <<Sāh, tar puobuo Josebe tar idu ejher>>; ār Isrāele nije daramara gorih udinei bischonānat bojilo.
\v 3 Sebeden Jākobe Josebare hala, <<Begattun Dāngar boli Gojēnnuo Kānān dejat Luj jāgānat malloi deghā ohye ār mareh āsirbāt goschye.
\v 4 Ār te mareh hoye, <Sāh, mui tareh bangsa bārinei saisāgar gorih dim, ār mui tattun bhālokkun jāt bānem. Ār tar paredi ebākke bangsaunare umora odhihār ihjebe ēi decchān dim.>
\v 5 Ār ikkunu tar dibye puo Manashi ār Ephrāim, jiune mui Egypt dejat tar idu na ette Egypt dejat jormeion, sigunuo mar; Reuben ār Simeonar dhokkye tārāhyo mar ahbāk.
\v 6 Hintu tui tārāhr paredi jiunare jarma duos, sēh bangsaun bekkun tar ahbāk; ār jakkene tārāhre sompotti diye ahba, tārāhr di bhēior nānge\f f \fr 48:6 \fk di bhēior nānge:\ft Ēi di bhēi ahlākke <<Ephrāim ār Manashi.>>\f* sēh odhihārān diye ahba.
\v 7 Ār mui jakkene Pādānattun ejhangar, Ephrāthat lungibār ekkā āgedhi Kānān dejat mar hāi Rāchele moschye. Ār mui tāreh Ephrāthar padat gāreiong, sien Bethlehemuo han.>>
\p
\v 8 Sebeden Isrāele Josebar puounare deghilo ār pujor gorilo, <<Iun hannā?>>
\p
\v 9 Josebe tār bābare hala, <<Iun ahlākke mar puoun, jiun Gojēne ēi dejat mareh diye.>>
\p Ār te hala, <<Doye gorihnei tārāhre mar idu ān, ār mui tārāhre āsirbāt gorihm.>>
\v 10 Sakkene Isrāele buro ohnēi tār cokkun ghur ghur ohyon, senattei te hischu na deghe. Sebeden Josebe tār puounare tār hāi ānilo, ār te tārāhre ājā gorinei cumilo.
\v 11 Ār Isrāele Josebare hala, <<Mui tar muon āra debār ājhā na ela; hintu sāh, Gojēne mareh tar bangsauno deghela!>>
\p
\v 12 Sakkene Josebe tār puoun Isrāelar hara ugurettun lāmela, ār te mādit habāl bājenei sālām gorilo.
\v 13 Ār Josebe tār dibye puore āra Isrāelar idu ānilo. Te Ephrāimore dēn āhdedi dhorinei Isrāelar bāngedi ār Manashire bāng āhdedi dhorinei Isrāelar denedi gorih tār idu ānilo.
\v 14 Sebeden Isrāele tār den āhttān bābenei guro bhēibuo Ephrāimar shirebuot dhorilo, ār tār bāng āhttānnoi Manashi shirebuot dhorilo. Isrāele jāni-shuni tār āhttāni singori bābei diye, hāran Manashi ahlade polim puobuo.
\v 15 Ār te Josebare āsirbāt dinēi hala,
\b
\q1 <<Jē Gojēnnuo mujungat mar purbopurus
\q2 Ābrāhāme ār Isāke āhdhā-udo gorihdāk,
\q1 Ār jē Gojēnnuoi mar gadā jinghāniānat,
\q2 Eschye sang mareh pālei ānilo,
\q1
\v 16 Ār jē sarga duttuoi mareh bajangattun rokkye goschye,
\q2 Sibye maradshaunare āsirbāt gorok.
\q1 Tārāhr ugure thok mar nāngān,
\q2 Ār mar purbopurus Ābrāhām ār Isākar nāngān;
\q1 Ār tārāh pittimiānat bārih jenei,
\q2 Sāgar bangsa bārādok.>>
\b
\p
\v 17 Ebār jakkene Josebe tār bābe Ephrāimar shirebuot den āhttān tuli diyede sien degilo, te bejār pela. Senattei te Ephrāimar shirebuottun Manashir shirebuot tār āhttān bodoli dibāttei tār bābar āhttān ālak gorih dilo.
\v 18 Ār Josebe tār bābare hala, <<Oh bā, sēdhokkye nai, hāran ibye polim puobuo; tār shirebuot tar den āhttān tuli de.>>
\p
\v 19 Hintu tār bāppuo berāji ohnēi hala, <<Mui habar pāng, oh put, mui habar pāng. Teyo ikkuo jāt ahba, ār te nāngkorā ahba; hintu tār guro bhēibuo tāttun bes dāngar ahba, ār tār bangsaunattun saisāgar jāt ahbāk.>>
\p
\v 20 Sedinnye te tārāhre āsirbāt dinēi hala, <<Isrāeliune tar nāngānnoi āsirbāt pebāk. Tārāh habāk, <Gojēne tareh Ephrāim ār Manashir dhokkye gorok!> >> Ār ēdhokkye gorihnei te Manashir āgedhi Ephārāimare thala.
\v 21 Sebeden Isrāele Josebare hala, <<Sāh, mui mori jāngar, hintu Gojēne tar laghe theba ār tareh tar purbopuruschunar dejat phirei nejeba.
\v 22 Sēh bārāio mui tareh tar bhēiunattun ek bhāk bes odhihār dilung. Sieni mui mar nijar dhāmā ār dhonuloi Āmor bangsaunattun hāri loyong.>>
\c 49
\s1 Tār Puounare Jākobar Sej Upodes
\p
\v 1 Ār Jākobe tār puounare dāginei hala, <<Tumih thubogi, jene sejar dinunot tamāhr hi ahba, sieni tomāhre mui hoi di pārang.
\b
\q1
\v 2 <<Jākobar puoun, tumih tubo ah ār shuno, tamāhr bāp Isrāelar hadāni shuno.
\b
\q1
\v 3 <<Reuben, tui ahlede mar polim puobuo,
\q2 Tui mar balān, ār mar soktiānar ārāmboān.
\q1 Tui sarmānedi bega ugure
\q2 Ār hemodādi bega ugure.
\q1
\v 4 Tui pāni dhokkye gangār,
\q1 Tui bega ugure na thebe,
\q2 Hāran tui tar bābar bischonat jeios;
\q1 Sebeden tui sien apobitra goschuos,
\q2 Te mar bischonat jēye.
\b
\q1
\v 5 <<Simeon ār Lebhi ahlākke bhēi;
\q2 Tārāhr dhāmāgāni ottyesārar āhttyer.
\q1
\v 6 Oh mar parānān, tārāhr temmāngat na mijes;
\q2 Oh mar sarmānān, tārāhr samājat jok na dis;
\q1 Hāran tārāh rāge mānuc morei phelluon,
\q2 Ār tārāhr nijar ischye dhage biris goru guj hābi duon.
\q1
\v 7 Tārāhr rākkānat obhishāp porok, hāran sien sānggādik;
\q2 Ār tārāhr pāgānā rākkānat obhishāp porok, hāran sien cit sālluo!
\q1 Mui tārāhre Jākobar laghe bhāk gorih dim,
\q2 Ār Isrāelar bhidire tārāhre setterā gorih dim.
\b
\q1
\v 8 <<Judā, tar bhēiune tareh bāini goribhāk;
\q2 Tar āhttān tar sottrugunar gattanāt dhoribo;
\q2 Tar bābar puosābāune tar mujungat mādhā niguribāk.
\q1
\v 9 Judā ahlade Singho sah;
\q2 Put, tui sigerbuottun phischos.
\q1 Te mādhā nigurilo, te Singho dhokkye hāpdi thela;
\q2 Ār singhore hannā jāgebāk?
\q1
\v 10 Rājār ludikkuo Judār āhdattun āhji na jeba,
\q2 Tār di tengopādā serettun bijerar ludikkuo na jeba,
\q1 Jābat Shiloh\f f \fr 49:10 \fk Shiloh:\ft Messiāhr onnyo ekkān nāng.\f* na eje;
\q2 Mānucchune tār uhgum māni colibāk.
\q1
\v 11 Te ānggurar ludiānat tār gādhābuo bāni thaba,
\q2 Ār gam ānggurar ludiānat tār gādhā sahbuo bāni thaba;
\q1 Tār silumun te ānggurar rajchoi dhoye,
\q2 Ār tār hābarāni ānggurar loloi dhoye.
\q1
\v 12 Tār cokkun ānggurar rājāttun bes rāngā ohyon,
\q2 Ār tār dāttun dudottun bes dhup ohyon.
\b
\q1
\v 13 <<Jebulune sāgara pārat bojotti goribo;
\q2 Te jāhāj bhirebār ghāt ahba,
\q2 Ār tār simineān Sidon sang ahba.
\b
\q1
\v 14 <<Isākare ahlade ikkuo bolibanda gādhā,
\q2 Te huora sere pori thāi;
\q1
\v 15 Te degilode jireni holābuo gam,
\q2 Ār decchānuo dol.
\q1 Te bugi bugibāttei tār bārāhni pādilo,
\q2 Ār te hotin hām gorihye bānidāji ahla.
\b
\q1
\v 16 <<Dāne Isrāelar ikkuo gutti ihjebe
\q2 Tār mānucchunar bijer goribo.
\q1
\v 17 Dāne padar pājārāt sāp ahba,
\q2 Ikkuo bisbolā sāp ohnēi padha pājārāt theba,
\q1 Te ghorā thengānit hude,
\q2 Ār ghorā pidhit soriebuoi pijhēdi ullei pare.
\q1
\v 18 Oh Umora Probhu! Mui tar muktiān bāschei āghang,
\b
\q1
\v 19 <<Gādare sonnyo dale ākraman goribhāk,
\q2 Hintu te pijhēdi tārāhre ākraman goribo.
\b
\q1
\v 20 <<Āsherattun begattun gam hebār jinis jormeba,
\q2 Ār te rājār hāddyoāni jukkol goribo.
\b
\q1
\v 21 <<Nāphtāli ahlade iri diye uhringar dhokkye;
\q2 Te dol hadhā hai.
\b
\q1
\v 22 <<Josebe ahlade phale bharan gājar dhokkye,
\q2 Pāni hure phale bharan gājar dhokkye,
\q2 Sibyer dhelāun debālānar obolā pār ahn.
\q1
\v 23 Dhonu dhorieune tāreh sānggādik gorih duk duon,
\q2 Sel mārinei tāreh dukkodajāt phelluon.
\q1
\v 24 Hintu tār dhonuān daramara roye,
\q2 Ār tār āhdar bārāhni sakta roye,
\q1 Jākobar Dāngar boli Gojēnnuor āhttānar dārāi,
\q2 Jibe Isrāelar bherā rākkolibuo ār silluo.
\q1
\v 25 Tamāhr bābar Gojēnnuoi tareh bal dibo,
\q2 Ār Begattun Dāngarbuoi tareh āsirbāt goribo,
\q1 Te sargar āsirbāttoi ugurettun tareh āsirbāt goribo.
\q2 Mādi bhidire gobhin talāttun āsirbāt goribo,
\q1 Dut ār garbha phalloi te tareh āsirbāt goribo.
\q1
\v 26 Mar purbopuruschunar āsirbāttānar dhārāne
\q2 Tar bābar āsirbāttān begattun gam,
\q2 Sien umora murobuo sang lummegoi.
\q1 Sieni Josebar mādhā ugure poribo,
\q2 Tār bhēiunattun judo ohy jēye bhēibuor tālluoānat sien poribo.
\b
\q1
\v 27 <<Benjāmine ahlade ikkuo hutyeri hokkeye bāgha dhokkye,
\q2 Bēnnye pottye te siger mārinei heba,
\q2 Ār rēdot te ludi ānnye jinischāni bhāk gare.>>
\b
\p
\v 28 Iun bekkun ahlākke Isrāelar bārabuo bangsa; ār tārāhr bāppuo āsirbāt dede aktat tārāhre ēi hadāni hoye. Ār te tārāhre āsirbāt gorilo; te tārāhre potti janare lāgede dhage āsirbāt gorilo.
\s1 Jākobar Mrittu ār Gārānā
\p
\v 29 Sebeden Jākobe tārāhre uhgum dinēi hala, <<Mui mar āgedhi moschuonde mānucchunar laghe thubebār hājēyong. Mareh Het bangsar Ephronar māttuot mar purbopuruschunare gāreionde gāttuot gāreyo.
\v 30 Sēh gāttuo Mākpelā bhuiat āghe, sibye Kānān dejat, Māmre mujungedi. Ābrāhāme Het bangsar Ephronattun sien sobāsāl bānebār odhihār pebāttei hinnye.
\v 31 Siot tārāh Ābrāhāmare ār tār mokkuo Sārāhre gāreion. Sēh jāgānat Isākare ār tār mokkuo Rebekāre gāreion, ār muio Leāhre siot gāreiong.
\v 32 Sēh māttuo ār sienar sangmoddye gāttuo Hethar puounattun hini luo ohye.>>
\v 33 Ār Jākobe tār puounare uhgum di phureinei, te tār thengāni bischonat tulinei tār sej nijeschān phelela. Ār tār mānucchunar laghe thubo ahla.
\c 50
\s1 Jākobare Gārebār Jukkol
\p
\v 1 Sakkene Josebe tār bābar muonat muon bājenei hānāhudi gorilo ār tāreh cumilo.
\v 2 Ār Josebe tār cāgoschye dāktarunare tār bāppuar heyeānat na pajede tumbās majalā guli dibāttei uhgum dilo. Sebeden dāktarune Isrāelar heyeānat na pajede tumbās majalā guli dilāk.
\v 3 Tārāh sēh hāmān 40 din sang gorih pelāk, hāran sēh na pajede tumbās majalāni 40 din guli diye pare. Ār Egypt mānucchune tāttei 70 din sang āhbilēs hēi hēi hānilāk.
\p
\v 4 Ebār jakkene sēh āhbilēs hānār dinun sej ahlāk, Josebe Phāro ghorbounare hala, <<Juni mui tamāhr cogedi doyeān pele, doye gorihnei Phārore ēi hadāgān hoi duogoi,
\v 5 <Mar bāppuo mareh sabat hābenei ejānnye gorih hoye, <<Sāh, mui mori jāngar; Kānān dejat jē sobāsālānat mattei nije jē gāttuo huri thoyong, tui mareh sēh gāttuot gārebe.>> Senattei ikkunu, doye gorihnei mareh jebāttei de, mui bābāre gārei gārāi āra phiri ēhmboi.> >>
\p
\v 6 Ār Phāro hala, <<Jā, tar bāppuo tareh jē sabattān hābeye, sēh dhage tāreh tui gārāgoi.>>
\p
\v 7 Sebeden Josebe tār bābare gārebāttei gela, ār tār laghe Phāror bek cāgoschyeun, Phāro ghara barjanun, ār Egypt dejar bek barjanun jeion,
\v 8 ār Josebar bek ghorboun, tār bhēiun, ār tār bābar ghorboune tār laghe jeion. Tārāh Goshen dejat bānā tārāhr cigon puosābāun, bherā pālun ār goru pālun phēlēi jeion.
\v 9 Ār tār laghe ghorā gāri ār ghorā cāleye sonnyoune jeion, ār tārāh bhālokkun mānuc thubeionnoi.
\v 10 Sebeden tārāh Jardan Gāngar uhuledi, Ātadar hāmārat lunginei siot tārāh manat duge sānggādik gorih āhbilēs hēi hēi hānilāk. Josebe sēh jāgānat tār bābattei sāt din sang manat duge āhbilēs hehla.
\v 11 Ār Ātadar hāmārat tārāhre ēdhokkye gorihnei āhbilēs hāhde deghinei, Kānān dejar mānucchune halāk, <<Egypt mānucchunar ien ekkān gobhin manat duge āhbilēs hāhnā.>> Senattei sēh jāgāgānar nāngān Ābel-Mijrāim\f f \fr 50:11 \fk Ābel-Mijrāim:\ft Hibru hadādi ienar artha <<Egypt mānucchunar āhbilēs hāhnā.>>\f* thoi duon, sien ahlade Jardan Gāngar pārat.
\p
\v 12 Jākobe tār puounare jēdhokkye gorih uhgum diye, tārāh sēh dhage hāmān goschuon.
\v 13 Senattei tār puoune tāreh Kānān dejat nejeion, ār tāreh Mākpelā bhuienar gāttuot, Māmre āgedhi, Het bangsar Ephronattun Ābrāhāme sobāsālar jāgāttei hinnyede siot gārelāk.
\v 14 Ār Josebe tār bābare gārei phurānār paredi, tār bhēiun ār jidukkun mānuc tār bāppuore gāreibāttei tār samāre jeion, bekkune Egypt dejat phiri gelāk.
\s1 Josebe Tār Bhēiunare Sāntonā Dilo
\p
\v 15 Jakkene Josebar bhēiune deghilāk tārāhr bāppuo mori jēye ār tārāh halāk, <<Ahle Josebe āmāhre bis deghi pāre, ār āmih tāreh jē bek bajang hāmāni goschyei, sienittei te āmāhr ugure henā ugurei pāre.>>
\v 16 Senattei tārāh Josebar sidu habarbuo pādenei halāk, <<Tar bābe na matte āmāhre ēi uhgumān dinēi hoye,
\v 17 <Ēdhokkye gorih tumih Josebare hoyogoi, <<Tar bhēiune tareh bajang bebahār goschuon, sene mui tareh hojoli garangar, doye gorihnei tar bhēiunar huhāmāni ār tārāhr pāppāni hemā de.>> > Ikkunu, doye gorihnei tar bābar Gojēnnuor cāgoschyeunar huhāmāni hemā de.>> Ār Josebe tārāhr sēh hadāgāni shuninei hānilo.
\p
\v 18 Sebeden tār bhēiuneyo tār siot jenei tār sāmne sālām gorih porilāk, ār tārāh halāk, <<Sāh, āmih ahlangge tar bānidāji.>>
\p
\v 19 Sakkene Josebe tārāhre hala, <<Na doreio, hāran mui hi Gojēnar jāgānat āghang nāhi?
\v 20 Tumih mar biruddye bajangān gorihbār seyo, hintu Gojēne sieni gam ihjebe mane goschye. Ār eschye dinnuo lungei dibāttei, ār ēdhokkye gorihnei bhālok janar parān rokkye gorih dibāttei sien goschye.
\v 21 Ikkunu Senattei tumih na doreio, mui tomāhre ār tamāhr gurounore hebār dim.>> Ār ēdhokkye gorihnei te tārāhre sāntonā dilo, ār tārāhlloi cit pure pārāh hadhā hala.
\s1 Josebar Maran
\p
\v 22 Sebeden Josebe, ār tār bābar ghorboune Egypt dejat bojotti gorihlāk. Ār Josebe 110 bajhar bāschye.
\v 23 Josebe Ephrāimar puounar pudin sang dekkye: Manashir puo Mākirar puounyo Josebar harat dāngar digol ohyon.
\p
\v 24 Ār Josebe tār bhēiunare hala, <<Mui mori jāngar; hintu Gojēne tamāhre hāmākkāi habar dhoribogi, ār Ābrāhām, Isākar, ār Jākobar sidu jē decchān dibāttei te sabat heye, tomāhre ēi decchānattun nigilei sēh decchānat nejeba.>>
\v 25 Sebeden Josebe Isrāelar puosābāunare ēi sabattān hābenei hala, <<Gojēne tomāhre hāmākkāi habar dhoribo, ār tumih mar āhrun ēi jāgāttun nejebāgoi.>>
\v 26 Sebeden Josebe 110 bajhar bayoc ohnēi mori gela. Tārāh tār heyeānat na pajede tumbās majalā guli dinēi, tār marābuo sundugar bhidire bhorēi Egypt dejat thalāk.
