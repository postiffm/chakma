\id LUK
\h LUKE
\mt LUKE
\mt2 Legkie Gom Hobor
\im Legiebuo: Luk
\im Lega oie: Be-jadi bischiasigunore
\im Lega oiede sonnuo: A.D. 57-59
\ip Goda jattuno idu gom hoboran lungei dibartei Jisu tar sisjiogunore ugum die. Adi mondoligune ei uguman mannio gorsion. Onek be-jador manus Kristore mani loion. Ar prosar goriegune jieni sigkie duon sieni hemoda lab goribartei nuo bischiasigunottei dorkari elo. Sienor uddisio gorinei Luke tar Gom hoboran legkie. The nirdisto gori ien Theophilasore legkie, ar theophilase olode goda be-jador bischiasigunor murubbibuo. Ei Gom hoboran leganar porendi Luke Apostolunor hamani boibuo legkie (Apo.1:1). Je hetu the perai A.D. 61 Apostolunor hamani boibuo legkie, the hub sombob A.D. 57-59 ei Gom hoboran legkie.
\ip Ekbare alada gori ei Gom hoboran legibartei Itchiore Lukore gorei tullie. Nuo Nioman legeiegunor moiddie the ekmattro be-jadortun legie elo. The ekjon sikitchie gorie daktor elo (Kol.4:4), ar the perai Paulor loge gursie, bes bhage sagoro podendi prosar goranar somoiot jien Apostolunor boibuot dega jai. The Jisur sebona hamanir dekkie sakki no elo. Borong the onek nei alsi porikke-nirikke gorinei tar tottogani lab gorsie (1:1-4). Tar porikke-nirikkegani onek jinijor phol die, jieni onnio tinan Gom hoborot dega no jai. Ajole mul hodar ugore bijier gorile Lukor legkie Gom hoboran olode Nuo Niomor begottun dangor boibuo.
\ip Luke Jisur sebona hamani the jei jaganit seba gorsie sei doge sajeie. The Jisure porisoi gori die (1:1-2:52) ar sebona hamortei Tar jugolanar hoda legkie (3:1-4:13). Sebeden the Tar Galilor sebona hamani gonat bhorie (4:14-9:50), Jerusalemot jade gudi jeiede hamani (9:51-19:44), ar Jerusalemot guttie hamani (19:45-24:53). Jerusaleman olode beg bhag boigunor ekkan mul jaga, haron muktir haman Kristo siot gorsie.
\ip Lukor Gom hoborane Jisure hati manus ar mukti goriebuo ijebe degeie. Ekjon manus ijebe the bor maganagan moillio die ar Aptar ugore nirbhor gorsie. Ekjon mukti gorie ijebe ekjon pabi manjiore mon poriborton goribar podtan dege die. Pabibuo ekjon morod bah ekjon mileio oi pare. The majon bah goribio oi pare. The ekjon sigon guro bah ekjon buroio oi pare. The ekjon Judai manus, ekjon be-jad, bah ekjon Samario oi pare. The arei jeionde sigunore hema dibartei ar bes gori hujhi goriber bebosta goribartei ejchie.
\ip Luke poriskar gori degei parsie je “Munischioro Puobuo jigune aji jeion sigunore thogeibartei ar uddar goribartei ejchie.”(19:10)
\c 1
\s Porisoi
\p
\v 1 Amar moiddie ghodi jeiede ghotonani sombonde legibartei balukjone seresta gorsion. Sieni olode jodepode ami bischias goridie ieni.
\v 2 Jigune polliettun duri degkuon ar hodaganor sagorsie elak, thara amare legi phelei dijeion. Senottei, thara jedogkie gori amare legi phelei dijeion, thik sedogkie gori mui legilung.
\v 3 Oh moha mannio Theophil, polliettun duri sieni begkani mui doledalei sigi loiong hinottei, muio bhabi selungge sieni tore mui gome-dalei legile gom obo.
\v 4 Oinnio jone tore jei hodagani sigei duon, sieni hamakkai oi hinei tui puro gori hobor pebartei mui legilung.
\s Johonor Jormor Agami Hoda
\p
\v 5 Judea dejor Herod raja amolot, Zekaria nange ek jon dhormo mastor elo. The olode Abija dolo manus. Zekaria mogkuo Elizabethi olode Aronor bongso.
\v 6 Itchioro doge, thara duo jon dharmig. Huno ekkan duj di no parsie Probur beg shiliegun paleidak ar niomani manidak.
\v 7 Elizabethi bhaj hinottei thara puo no pan. Ar ikkie thara duo jon buro oion.
\v 8 Zekaria tar dolot Dhormo mastoro ijebe Itchioro samne ham gorte seiet, ien tar ghodilo.
\v 9 Dhormo mastoro ijebe ham goribartei, the ak selo. Tar haman porilode Probur pobitro jaganot jeinei dhub-hadi anganagoi.
\v 10 Ar the dhub-hadi angande somoi, beg manuschune Mondirbuo barendi bor magodon.
\v 11 Sebeden Probur ekkuo sorgo-dud tar idu dega dinei dhub-hadi angande sienor denedi thiei agegi.
\v 12 Zekaria sorgo-dudtuore deginei jagulug olo ar dorelo.
\v 13 Sebeden sorgo-dudtuoi tare holo, “Tui no dores. Tor Itchiorbuoi tui bor magkuosie sien suinnie hinottei, tor mogkuoi Elizabethi tore ekkuo morod puo phudei dibo. Tare ‘Johon’ nang thoi dis.
\v 14 Tor mon hujhi ar utchob obo. Ar jokke the jormo obo, sagor manjie hujhi obak.
\v 15 Haron the Probur ijebe oborug obo. The tar gorbhot thagkettun duri Itchiore tare Pobitro Aptabuottei dibo. Ar huno din angguro ros ar mod hedo noi.
\v 16 The shagor Israel manus Probu, tharar Itchiorbuo idu phirei anibo.
\v 17 Elija aptabuoloi ar hemodagandoi the Probur akke-akke jebo. ‘Babpunor monani tharar puoguno idu phirei dibo.’ Hoda no manonde manuschunore dharmig manuschune bhabonde dogkie bhabon para gori dibo. Probuttei jugol oie manus the banebo.”
\v 18 Zekaria sorgo-dudtuottun pujor gorilo, “Hamakkai sien obo bili mui hingori hobor peim? mui buro oiong ar mor mogkuoio baari buro oie.”
\v 19 Sorgo-dudtuoi uttor dilo, “Mui Gabriel. Mui Itchiorbuo mujungot thiei thang. Mui torloi hoda hobartei ar sei gom hoboran tore hobartei Itchiorbuoi more dipadeie.
\v 20 Ar sunis, tui mor hodagan bischias no gorilie hinottei, ieni thara olode ghodi no jaisong ikkie bub obe ar hoda hoi no paribie.”
\v 21 Manuschune Zekariare barsei agon. Mondirbuot edokkon song the diri gori age hinottei thara amok olak.
\v 22 The nigili einei, the thararloi hoda hoi no parilo. Madi no parsie gori the thararloi ijiriedi hoda hor hinottei thara buji parilakke pobitro jaganot the azilie peie.
\v 23 The tar dhormo haman phureinei, the ghorot gelo.
\v 24 Sei porendi tar mogkuo Elizabethi pedoli olo. Pas mas song ghoro bidiriettun the no nigililo.
\v 25 The holo, “Probuie ien mortei gori di die. Ingillie the tar doyegan degelo ar manuschuno moiddiettun The mor bodnaman tuli nilo.”
\s Jisur Jormor Agami hoda
\p
\v 26 Shoi majot, Itchiore sorgo-dud Gabrielore Galili dejor Nazareth adamot dipadelo.
\v 27 The ekkuo shodi gabur-milie sidu gelo. Shodi gabur-miliebuo nangan olode Meri. Tare Josebpoi jodon bani duon. Josebe olode Davidor bongso.
\v 28 Sorgo-dudtuoi tar sidu jeinei hologoi, “Monggol ok! Probuie tore hos peie. Probu tor loge age. Milier moiddie Probuie tore asirbad gorilo.”
\v 29 Hintu Meri Gabrielore deginei, tar hodagandoi the jagulug olo. Ar tare the pujor gorer: Sei salamano orthogan hi?
\v 30 Hintu sorgo-dudtuoi tare holo, “Meri, tui no dores. Haron Itchiorottun hospanagan tui peios.
\v 31 Sunis, tui pedoli obe ar ekkuo morod puo phudebe, ar tare “Jisu” nang thoi dis.
\v 32 The oborug manus obo ar tare Begottun Dangor Itchiorbuor Puo hobak. Ar Probu Itchiore tar Purbo-puruschun Davidor singasonan tare dibo.
\v 33 The Jakobo ghorbuoguno ugure umore-umor sason-goribuo. Tar rejjiogan huno din thum odo noi.”
\v 34 Meri sorgo-dudtuore holo, “Mui olungge shodi gabur-milie, mor hono morodtoi ai pai nei sien hingori obo?”
\v 35 Sorgo-dudtuoi uttor dilo “Pobitro Apta tor ugure ebo, ar Begottun Dangor Itchiorbuor hemodagane tar shababuoloi tore dagibogi. Senottei, tui phudebede pobitro gurobuore Itchioror Puo hobak.
\v 36 Sunis, tor sodorsie Elizabethio buro-hale pedoli oie. Manjie tare bhaj milie hon, hintu the pedoli oiede shoi mas olo.
\v 37 Itchiore no pare para hitchu nei.”
\v 38 Meri holo, “Shah, mui olungge Probur banidaji. Tui holede doge mor ok.” Sebeden sorgo-dudtuo tar siottun gelogoi.
\s Meri Elizabethi Sidu Bera Gelo
\p
\v 39 Sei lokke Meri jhadi gori udi Judea dejot ekkan muro adamot gelo.
\v 40 Zekaria ghoro bidirie somilogoi ar Elizabethire salam gorilo.
\v 41 Elizabethi Meri robuo suninei, tar pedo bidirie puobuo sattei udilo. Ar Elizabethi Pobitro Aptaloi boron olo.
\v 42 Birat ro gori the holo, “Milier moiddie Itchiore tore asirbad gorsie. Tor pedo bidirie puobuoreo Itchiore asirbad gorsie.
\v 43 Hintu a hittei tui mor Probur mabuo more hobor dhora elede?
\v 44 Shadei, tui more salam gorsioschie robuo mui suinniongoi, mor pedo bidirie puobuo hujhie sattei uttie.
\v 45 Bischias gorsios hinottei tui hoballie. Haron Probuie tore hoiede sieni purei dibo.”
\s Meri Probure Gidodi Baini Gorilo
\p
\v 46 Meri holo,
\q “Mor ontorane Probure shanggadik baini gore.
\v 47 Ar mor aptabuoi, mor mukti gorie Itchiorbuo iot baari hujhi oie.
\v 48 Haron, mui, tar niroit banidajibuore the selo hinottei mor aptabuo hujhi oi. Sunis, ikkiettun duri juge-juge manjie more Itchioro asirbad peiebuo hobak.
\v 49 Haron Hemoda-bolabuoi mortei dangor ham gori die ar tar nangan olode pobitro.
\v 50 Ar jigune tare bhokti goron, juge-juge tharare the doye gore.
\v 51 Tar adtandoi bolimondo ham gorsie. Jigunor ontorot phodani age sigunore the settera gorsie.
\v 52 Hemoda-bola manuschunore the tharar singasonanittun lameie. Hintu The niroit manuschunote ojolot tullie.
\v 53 Ped pora hande manuschunore the gom jinij ped borei die. Hintu thagoie manuschunore the suduo adtoi dipadeie.
\v 54 Tartun doyegan monot thai hinottei, the tar nijor sagorsie Israelore sahajjio gorsie.
\v 55 The amar purbo puruschundoi soittio gorsiede doge, Abrahamore ar tar bongsogunore the juge- juge sahajjio gorsie.”
\p
\v 56 Sebeden Meri Elizabethi loge perai tin mas thanar porendi tar ghorot phiri elo.
\s Johonor Jormo Hoda
\p
\v 57 Elizabethir guro obar somoi oinei, the morod puo ekkuo phudelo.
\v 58 Tar paralliegune ar tar sodorsiegune Probuie tare shanggadik doye gorsie bili suninei, thara tar somare hujhi olak.
\v 59 Attio dinot gurobuore thara sundu-sam habi dibartei gelak. Tar babo nange-nange tare Zekaria nang thoi dedon.
\v 60 Hintu tar mabuoi holo, “Noi, noi, tar nangan obode Johon.”
\v 61 Sebeden thara-thara holak, “Sei nangan daw tomar sodorsie moiddie haror nei.”
\v 62 Tar bab Zekariai gurobuore hi nang thoi dibar sai pujor goribartei, thara-thara ijiriedi holak.
\v 63 The legibar jinij ekkan maginei, legilo: “Tar nangan Johon.” Ar thara begkune amok olak.
\v 64 Sebeden Jogon-togon Itchiore Zekariar muon ar jilan huli dilo, ar the madi parinei Itchiorore baini gorilo.
\v 65 Beg paralliegune dorelak. Ar goda Judea muro dejchanot, manuschune sieni sombonde huobula gorton.
\v 66 Sieni zara sunon thara mone-mone eksottie bhabidak. Tare pujor goron, “Ibie henjannie guro obo?” Ar Probur shoktigan tar loge elo.
\s Zekariar Gidtuo
\p
\v 67 Tar bab Zekaria Pobitro Aptaloi boron olo. Sebeden the muni dogkie gori holo.
\v 68 Probu tar manuschuno idu einei tharare uddhar gorsiegi hinottei,
\q “Probur Israelo Itchiorbuore baini gori.
\v 69 The amattei tullie ek jon mukti die David tar sagorsie Davidor ghorottun.
\v 70 Tar pobitro muniguno muoni darai the agendi protiggia gorsiede doge sien olo.
\v 71 Amar sottrugunottun ar amare hos no pande sigunor adottun amare rokkie goribartei the amarloi protiggia gorsie.
\v 72 Amar purbo puruschunore doye goribartei ar the tar pobitro suktigan idot tulibartei the protiggia gorsie.
\v 73 Amar Purbo-puruschun Abrahamboi the sobot heinei protiggia gorsie.
\v 74 The protiggia gorsiede, amar sottruguno adottun The amare rokkie goranar porendi, ami tare no doreie gori tobona gori para.
\v 75 Ami jedog din baji thei, pobitro ar dharmig gori tar mujungot ami tare tobona gori para.
\v 76 Oh put, tar podtani tartei jugolei dibartei tui Probur akke-akke jebe hinottei, tore begottun dangor Itchioror munibuo hobak.
\v 77 Tharar pabpani mab gorinei Itchiore tharare mukti dibo gori tui jeinei tar manuschunore gyen dibegoi.
\v 78 Amar Itchioror meyet darai the tharar pabpani mab gore ar ugurottun amar idu bennie belo sodogkanδ elo.
\v 79 Jigune andharot boi agon ar jigune morono shabat tole agon sigunore phor dibartei the elo. Amar thengani shanti podedi adei nibartei the elo.”
\p
\v 80 Gurobuo dangor-digowl oinei aptadi shokto olo. Israel manus-chuno mujungot hulomela gori the no eje song, the moruobomit roie.
\c 2
\s Jisur Jormo Hoda
\r Mot 1:18-2:1-2
\p
\v 1 Sei lokke moharaja Kaisara Augusto ugum dede, songsaro manuschune jon bagene nijor-nijor jagat tharar nangani manus gonanat legidak.
\v 2 Kurini Syria rejjiogan sason gorette lokke polim sei manus gonanagan gora oie.
\v 3 Jon bagene nijor-nijor sohorot nang legibartei gelak.
\v 4 Ar Galili dejot Nazareth adamortun, Josebeo Judea dejot gelo. The Davidor bongso ar Davidor ghorbuo hinottei, Davidor adamanot, Bethlehemot the gelo.
\v 5 The Meri somot nang legibartei jeie. Meri, tar jodon bannie mogkuo guro ong-ong oie.
\v 6 Thara siot elakke lokke, Merir gurobuo obar din pureie.
\v 7 Ar Meri tar polim morod puobuo phudelo. Thara porbhajchie ghor no pan hinottei, gurobuore lengera haniloi bereinei tare ekkan phiongot porei tholak.
\s Bera-shagol Soreiegun ar Sorgo-dudtun
\p
\v 8 Sei lokke, sei bamot bera-shagol soreiegune madot thedak. reidot tharar bera-shagolun subi agon.
\v 9 Ar sawh, Probur ekkuo sorgo-dud thara sidu dega dilogi. Probur mohimagan tharar seropala phor gori phudilogi. Sebeden thara shanggadik dorelak.
\v 10 Hintu sorgo-dudtuoi tharare holo, “No doreo, Haron suno, beg manuschunottei shanggadik hujhi obar gom hobor mui aniduong.
\v 11 Haron edchie Davido adamanot tomartei ek jon mukti gorie jormo oie. The olode Probu Kristo.
\v 12 Ien tomar idu sinno obo: Ekkuo huji guro lengera haniloi bereie gori ekkan phiongot porei thoie gori debagoi.”
\v 13 Addikie gori, birat ek jhag sorgo-dud Itchiorore baini gori-gori sei sorgo-dudtuo somare dega dilakki.
\v 14 Thara hodon,
\q “Begottun ugure Itchioror mohima ok. pittimit shanti ar, manjiortei monggol ok.”
\p
\v 15 Sorgo-dudtune janar porendi, bera-shagol soreiegune thara-thara holak, “Bethlehemot ami ikkie jei. Probu amare holo, sien hi olo seigoi.”
\v 16 Sebeden thara hijie-hijchie gori gelak. Gurobuore ekkan phiongot porsie gori ar Meriloi Josebore thara suph pelakkoi.
\v 17 Gurobuore tare deganar porendi, sorgo-dudtuoi gurobuor sombonde tharare hoiede hodagan thara phogodang gorilak.
\v 18 Bera-shagol soreiegune sien holak ar sei hodagan sunieni beg manuschune amok olak.
\v 19 Hintu Meri sieni begkani idot udi mone-mone hub bhabi sar.
\v 20 Sebeden bera-shagol soreiegune, sorgo-dudtuoi tharare hoiede sieni begkani suninei ar deginei, thara Itchiorore mohima ar baini gori-gori phirei gelak.
\s Jisure Itchioro Sidu Gojei Die Hoda
\p
\v 21 Gurobuore sundu-sam habi dibar attio dinot, thara tare Jisu nang thoi dilak. The pedot no ode, tare sorgo-dudtuoi sei nangan thoi die.
\v 22 Mosir Niomo doge, tharar sudduo-shanggo oionde dinun phureinei, Probu sidu gojei dibartei thara Jisure Jerusalemot anilak.
\v 23 Probur Niomanot Mosi legkiede doge, “Polimmo morod puo ole, PROBUR sidu pobitro ijebe mone gora obo.”
\v 24 Probur Niomo doge, “Ek jur hodor bah, ek jur haw-shawh,” utchorbo goribarlottei tare Jerusalemot nejeilak.
\v 25 Ar sawh, Jerusalemot Simeon nange ek jon dharmig, ar Itchior bhokto manus elo. Israel jadtuore dug muson goridibode sibiere asha gori the barsei elo. Tar ugure Pobitro Aptabuo elo.
\v 26 Pobitro Aptai tare janei dede, Probur Kristore no degkie gori the morto noi.
\v 27 Pobitro Aptai tare Mondirbuot nejeilo. Ar guro Jisure tar bab-magune Mondirbuot nejeilak. Thara tartei Niomo dosturo doge gorton.
\v 28 Sebeden Simeone Jisure adot loinei Itchiorore baini gorinei holo,
\q
\v 29 “Probu, tor hoda doge ikkie tor banidajibuore shantie jebartei de.
\v 30 Haron mor sogkundoi tor muktigan degilung.
\v 31 Ien tui begkunor mujungot jugolei duos.
\v 32 The be-jadtuno sidu phor obo ar the Tor Israel manuschunor mohimagan obo.”
\p
\v 33 Simone gurobuor sombonde hode suninei, Josebpoi Meri amok olak.
\v 34 Sebeden Simeone tharare asirbad dinei gurobuor mabuo, Merire holo, “Sha, Israel manjiortun shagor manus udibartei ar jhuri poribartei Itchiore ei gurobuore thik gorsie. Biruddie gori thara madibagke sienor sinnogan The obo.
\v 35 Siennie gori Itchiore shagor manjior mono hodagani phogodang gori dibo. Mono dugkan dhar horgo dogkie gori tor nijor ontorot phudibo.”
\v 36 Siot Anna nange ekkuo milie munio elo. The olode Asher goza, phanuelo jhi. The neg lonar porendi, the shodi elode siottun duri bana sat bojor giritti gorsie. The shanggadik buro oie.
\v 37 The perai surasi bojor rani oinei elo. The huno din mondirbuottun no jai. Dine-reide ubos thei ar bor magi-magi the Itchior tobona gori-gori roie.
\v 38 Thik sei lokke, theo einei Probure baini gorilogi. Itchiore Jerusleman uddhar goribode sien asha gori agonde beg manuschunore the gurobuor sombonde holo.
\v 39 Sebeden Josebpoi Meri Probur Niomo doge begkani gori phureinei, thara Galili dejot nijor Nazareth adamot phiri gelak.
\v 40 Gurobuo dangor-digowl oinei, aptai ar gyene boron olo. Ar Itchioror doyegan tar ugure elo.
\s Mondirbuot Guro Jisu
\p
\v 41 Bojor bagene Jisur bab-magune Rokkie Utchobo lokke Jerusalemot jedak.
\v 42 The baro bojor oinei, dosturo doge Utchobo lokke thara Jerusalemot gelak.
\v 43 Utchobo dinun ses onar porendi, thara ghorot phiri jadon. Guno Jisu Jerusalemot roiede sien Josebpoi ar Jisur mabuoi hobor no pan.
\v 44 Thara dolot The age bili mone gori, thara ek din gelak. Sebeden tharar sodorsie ar somarsiegune siot tare togei selak.
\v 45 Tare suph no peinei, thara Jerusalemot phiri togadondi.
\v 46 Tin dino porendi Mondirbuot tare suph pelak. The dhormoniomo mastoruno loge boi age. The tharar hodagani suni age ar the tharareo prosonno pujor gorer.
\v 47 Jigune Jisur hodagani suinnion, sigun begkune tar bujonagan deginei ar tar juobpani suninei shanggadik amok olak.
\v 48 Tar bab-maguneo tare deginei amok olak. Tar mabuoi tare holo, “Porannie, a hittei amare tui ien gorilie? Shadei, monot dug gori tor babpuo ar mui tore togeir.”
\v 49 Jisu tharare holo, “A hittei tumi more togana? Mui mor Babo hamot lagi peimbe tumi hobor no po.”
\v 50 Hintu The tharare hi hor sien thara no bujilak.
\v 51 Sebeden the thara loge Nazareth adamot gelo, ar tharar hoda manilo. Hintu tar mai sei hodagani begkani tar monot rageilo.
\v 52 Itchioror ar manjior hospanat gyenodi ar heyedi, Jisu dangor-digowl olo.
\c 3
\s Johonor Pod Sazana
\r Mot 3:1-12; Mak 1:1-18; Jhn 1:6-8, 15:36
\p
\v 1 Moharaja Tiberia Kaisara pondoro bojor rajotto lokkene, Judea rejjioganot Pontio Pilade sason-gorie elo. Galili rejjioganot Herode sason-gorie elo, tar bheibuo Philibe Iturea ar Trakoniti rejjioganir sason-gorie elo. Lysania Abilene rejjioganot sason-gorie elo.
\v 2 Anna ar Kaiapha begottun dangor moharajguruthagur elak. Sei lokke Itchioror hodagan moruobomit Zekariar puo Johono idu ejchie.
\v 3 Johone Jordan Sora Seropala beg bamanit jeinei pabor mab pebartei imie hana baptisma hoda prosar gorilo.
\v 4 Siendoi muni Isaia tar boibuot legkiede sien puron olo,
\q “Moruobomit ek jonor roi horte: ‘PROBUR podtan hajeinei, tar podani uju goro.
\v 5 Beg hijingani boron gora obo. Beg moun murogun nijo gora obo. Tega- tekkie podtani uju gora obo. Ar phullie hattong podtani birbischie gora obo.
\v 6 Beg manuschune Itchioror muktigan degibak.’ ”
\p
\v 7 Tar idu baptisma goribartei jhag-jhag manus gelak. Sebeden the tharare holo, “Bijollo sabor bongsogun, ebode rakkanottun dhei jebartei honna tomare uij dilo?
\v 8 Tomar monani pabottun phireio bili manjie degonpara ham goro! Ar tumi mone-mone no hoio, ‘Amar bab Abrahame amattei agedo’ Haron mui tomare hongor: Itchiore ei silunottuno Abrahamottei puo banei di pare.
\v 9 Ikkunu gajchunor gorat hurolan thuo oie. Jei gajchuot gom gulo no doribo, sibie goschei dinedi agunot phelei die obo.”
\v 10 Sebeden manjior jhagkune pujor gorilak, “Judi siennie ole, amar hi gora poribo?”
\v 11 Johone uttor dilo, “Jartun dibie shilum age, jar nei tare ekkuo bhag duok. Ar jar hebar jinij age, theo siennie gorog.”
\v 12 Baptisma lobartei hajana-tulliegune Johono sidu gelak. Thara tare holak, “Guruthagur amar hi gora poribo?”
\v 13 Johone tharare holo, “Niomor bara hajana no tullio.”
\v 14 Ar hoiek jon soinnio tartun pujor gorilak, “Amar hi gora poribo?” the tharare holo, “Bolajure tengaδ no loio. Mijie-mijie gori manjiore duj no dou. Tomar bedonundoi mon hujhi gori thagkuo.”
\v 15 Manuschune Kristore asha gori barsei agon hinottei, thara mone-mone Johonore hodon: the Kristo oini noi?
\v 16 Johone begkunore holo, “Mui tomare jodepode gori panit baptisma gori duongor. Hintu mortun bes oborug ek jon ejer. Mui tar joda durienio huei dibar lak noi. The tomare Pobitro Aptaloi ar agundoi baptisma gori dibogi.
\v 17 Tar ghomun gome-dalei boier dinedi gola-ghorot bhorei thobartei tar hulogan adot loinei age. Hintu sobhagun huno din morede agunot puri pheleibo.”
\v 18 Johone shagor oinnio hodaloi manuschunore utchuo tuli dinei gom hoboran tharare janei dilo.
\v 19 Seiran rejjiottun ekkan rejjio sason-gorie Herod Tetrakoδ tar bheio mogkuo Herodire loie hinottei Johone tare gobpie. Herode oinnio bojong ham gorsie hinotteio Johone tare gobpie.
\v 20 Sieni baraio Herode aro ekkan duj gorilo. The Johonore jielot bhorei thoie.
\s Jisur Baptisma
\r Mot 3:13-17; Mak 1:9-11, 21
\p
\v 21 Johone beg manuschunore baptisma gori dede, Jisureo baptisma gori dilo. Jisu bor magode, sorgogan hulo gelo.
\v 22 Pobitro Apta hodoro ruk dhorinei Jisur ugure porilogi. Sebeden sorgottun ekkuo sobdo bhar oinei holo, “Tui mor agojor Puo, mui Tor ugure baari hujhi olung.”
\s Jisur Purbo-puruschun
\r Mot 1:1-16
\p
\v 23 Jisu tar ham arambo gorsiede lokke, the perai tiris bojor boios oie. Manjie mone gortak The Josebor puo, Josebe Helir puo.
\v 24 Heli Motthador puo Motthade Levi Melukir puo, Meluki Jannar puo, Janna Josebor puo.
\v 25 Josebe Mottathiar puo, Mottathia Amosor puo, Amose Nahumor puo, Nahume Eslir puo, Esli Naggar puo.
\v 26 Nagga Maathor puo, Maathe Mottathiar puo, Mottathia Semeir puo, Semei Josebor puo, Josebe Judar puo,
\v 27 Juda Joannanor puo, Joannane Rhesar puo, Rhesa Zerubabelor puo, Zerubabele Shealtielor puo, Shealtiele Nerir puo.
\v 28 Neri Melukir puo, Meluki Addir puo, Addi Kosamor puo, Kosame Elmodamor puo, Elmodame Erar puo,
\v 29 Era Joshuar puo, Joshua Eliezerar puo, Eliezera Jorimor puo, Jorime Motthador puo, Motthade Levir puo,
\v 30 Levi Simeonor puo, Simeone Judar puo, Judar Josebor puo, Josebe Jonanor puo, Janane Eliakimor puo,
\v 31 Eliakima Melear puo, Melea Mainanor puo, Mainane Mottathiador puo, Mottathiade Nathanor puo Nathane Davidor puo.
\v 32 Davida Jesir puo, Jesi Obedor puo, Obede Boazor puo, Boaze Salmonor puo, Salmone Nahsonor puo.
\v 33 Nahsone, Aminadabor puo, Aminadobe Aramor puo, Arame Joramor puo, Jorame Hezrono puo, Hezrone Perezor puo, Pereze Judar puo.
\v 34 Juda Jakobor puo, Jakobe Isaakor puo, Isaake Abrahamor puo, Abrahame Terar puo, Tera Nahoror puo.
\v 35 Nahore Serugor puo, Seruge Reur puo, Regu Pelegor puo, Pelege Eberor puo, Ebere Shelar puo.
\v 36 Shela Kainanor puo, Kainane Arphasador puo, Arphasade Shemor puo, Sheme Noar puo, Noa Lamekor puo.
\v 37 Lameke Methuselar puo, Methusela Enokor puo, Enoke Jaredor puo, Jarede Malalelor puo, Malalele Kainanor puo.
\v 38 Kainane Enosor puo, Enose Sethor puo, Sethe Adamor puo, Adame Itchioror puo.
\c 4
\s Jisur Porikkie
\r Mot 4:1-11; Mak 1:12-13
\p
\v 1 Jisu Pobitro Aptaloi boron oinei, Jordan sorattun phirilogoi. Sebeden Aptai tare moruobomit nejeilo.
\v 2 Siot Diabolaδ tare solis din song lub degenei pabot pheleibartei seie. Sei dinunot The hitchu no hai hinottei dinun bidi janar porendi, tar ped purilo
\v 3 Diabolaδ tare holo, “Tui judi Itchioro Puo os, ei silluo pidie obartei ugum de.”
\v 4 Jisu tare holo, “Pobitro Sastrot ien lega age: ‘Manus bana pidieloi no bajibak, hintu Itchioro muottun bhar oidie hoda darai bajibak.’ ”
\v 5 Sebeden Diabolaδ tare ekkuo ojol muonot tulilogoi. Siottun the Jisure songsaro beg rejjiogani bidirie degelo.
\v 6 Ar Diabolaδ tare holo, “Ei begkanir odhihar ar tharar oborugkani mui Tore dim. Ieni more die oie hinottei, mortun jare mone hoi tare ieni mui di parong.
\v 7 Senottei, tui judi more tobona goros, ieni begkani Tor obo.”
\v 8 Jisu holo, “Soitan, iottun jagoi haron Sastroie hoi, ‘Tor PROBU Itchiorbuore tobona goris, ar tui bana tare sebona goris.’ ”
\v 9 Diabolaδ Jisure Jerusalemot ninei, Mondirbuor suischieng badhi-sugkuor ugure thie bajei dilo. Ar the holo, “Tui judi Itchioro Puo os, iottun jham de.
\v 10 Haron Sastroie hoi,
\q ‘The Tore rokkie goribartei tar sorgo- dudtunore ugum dibo.
\v 11 Tor thengani silot dhuz no hai para, tare ad padi thebakki.’ ”
\p
\v 12 Sebeden Jisu tare holo, “Pobitro Sastroie hoi, ‘Tor PROBU Itchiorbuore tui porikkie no seis.’ ”
\v 13 Diabolaδ beg lubpani dege phureinei, the Jisure sujuk pai song iri gelo.
\s Nazereth Hulliegune Jisure no gojhilak
\p
\v 14 Sebeden Jisu Apta hemodaloi Galili dejot phirilo. Jisur hoboran beg jaganit sidie gelo.
\v 15 The tharare ynagogot sigkie dilo ar beg manuschune tare baini gorilak.
\v 16 Sebeden the dangor-digol oiede Nazareth adamanot lungilogi. Ar Judaiunor Jireni Dinnuot, tar dosturo doge, the synagogot gelo. Madeibartei the theilo.
\v 17 Muni Isaia legkie boibuo tare dilak. Bodi thoie boibuo melinei the sei bhagkuo pelo jiot ien lega age:
\q
\v 18 “PROBUR Aptabuo mor ugure age. Senottei, gorib manuschunore gom hoboran mui hobarlottei, the more bei loie. Jigunor monani bhanggie, sigunor monani gom gori dibartei, ar bondi oi agonde sigunore halas hodagan hoi dibartei, hanune degon para gori dibartei, the more dipadeie. Jigune dug-dorop padon, sigunore uddhar goribartei, the more dipadeie.
\v 19 PROBUR gojhi loidie bojorbuo prosar goribartei, the more dipadeie.”
\p
\v 20 Ar Jisu boibuo bodinei bodi lobiot goriebuore dilo. Jokke the bojilo, synagogot beg manuschune tare rini sei agon.
\v 21 The tharare ho arambo gorilo, “Edchie, tumi suni agode lokke Sastro hodagan puron olo.”
\v 22 Ar begkune tare gom hodon. Tar muottun doye hodani suninei thara amok oinei holak, “Ete Josebor puo noi ni?”
\v 23 Jisu tharare holo, “Tumi hamakkai ei dagho hodagan more hoba ‘Daktorchie, tore tui gom gor! Kapernaumot tui jieni gorsios bili ami suinnei, sieni tor adamanotio gor na.’ ”
\v 24 The aro holo, “Mui tomare soittio hodagan hongor, munire tharar nijor adamot huno jone gojhi no lon.
\v 25 Hintu mui tomare soittio hodagan hongor: Eliza amolot Israel dejot shagor rani-milie elak. Itchiore debabuo share-tin bojor bondo gori thoie. Goda dejchanot shanggadik bhadorad oie.
\v 26 Tobuio, Itchiore Elijare sei ekkuo rani-milie sidu di no padai. Hintu The Elijare Sidon bamot Zarephat adamot ekkuo gori rani-milie sidu dipadeie.
\v 27 Ar muni Elisha amolot, Israel dejot shagor pharangi manus elak. Syria dejor manus Naaman bade the harore gom gori no de.”
\v 28 Sei hodagani suninei, synagogot beg manuschunor shanggadik rak udilo.
\v 29 Thara udi, tare adamortun bhar gori dilak. Tharar adaman muro ugure elo. Tare hama madandi phelei dibartei, tare ekkan ojol tarengo madat nilak.
\v 30 Hintu Jisu manuschuno jhago serendi nigili, jeiegoi.
\s Jisu Hajorchie Bhud Dabei Dilo
\r Mak 1:21-28
\p
\v 31 Sebeden Jisu Galili dejor Kapernaum sohorot gelo. Ar Judaiunor Jireni Dinnuot The tharare sigkie der.
\v 32 The hemoda-bola dogkie gori hoda hor hinottei, the sigkie dette siendoi manuschun amok olak.
\v 33 Synagogot ek jonor hajorchie bhudor apta elo. The birat ro gori holo,
\v 34 “Oh Nazareth hullie Jisu, tui amare hi goribartei ele? Amare nas goribartei ele ni na? mui tore sinong. Tui olede Itchiorottun Pobitrobuo.”
\v 35 Sebeden Jisu tare gobinei holo, “No madis, sube-sabe tartun nigili ai!” Begkunor song moiddie bhudtuoi tare goschei pheleinei, tare hoti no gorsie gori nigili gelogoi.
\v 36 Begkune amok olak. Thara-thara huobula gorton, “Ien hi hoda? The hajorchie aptagunore hemoda ar odhihar loi ugum de, ar thara nigili jan.”
\v 37 Ar tar hoboran goda seropala jaganit sidie gelo.
\s Jisu Bhaluk Jon Gom Gorilo
\r Mot 8:14-17; Mak 1:29-34
\p
\v 38 Jisu synagogottun nigilenar porendi, the Simonor ghorot gelo. Sei lokke Simonor shuribuottun shanggadik jor uttie, ar tartei thara Jisure hujoli gorilak.
\v 39 Sebeden Jisu tar ugure gujong oinei joranore gubilo. Joran gom oinei the jogon-togon udinei tharare lobiot gorilo.
\v 40 Bel duppie-duppie, jigunor nanan doronor biedi age begkunore tar idu anilak. The tharar ugure jon bagene ad dinei gom gori dilo.
\v 41 Shagor manjiortun bhud nigili jeion. Thara birat ro gori holak, “Tui olede Kristo, Itchioror Puobuo.” Jisu bhudtunore gubilo. The Kristo bili thara hobor pan hinottei, the tharare madibar no dilo.
\v 42 Phor ode-ode Jisu siottun jei, ekkan niribili jagat gelo. Manuschune tare togadon, manuschune tare suph peineigoi, tharare phelei no jebartei tare rageibar selak.
\v 43 Hintu the holo, “Oinnio adamanitio Itchioro rejjiogano hoda mui prosar gori peim. Senottei Itchiore more dipadeie.”
\v 44 Galili dejot synagogot the prosar goger.
\c 5
\s Jisur Polim Sisjio Dagana
\r Mot 4:18-22;Mak 1:16-20
\p
\v 1 Ek dine, Jisu Gennesaret billuo parot thiei thagke manus-chune Itchioro hoda sunibartei tare theli nedon.
\v 2 Hulo-sorot the dien naw degilogoi. Jalliegune tharar jalani dhobartei nawgani phelei jeion.
\v 3 Siottun ekkan naw simonor elode sienot the udilo. Hulo-sorottun ekka theli dibartei the hujoli gorilo. Jisu nawganot bojinei siottun The manuschunore sigkie dilo.
\v 4 The hoda hoi phureinei’ Simonore holo, “Nawgan gobhinot nejeinei Maj pebartei tor jalan ek hup marloi.”
\v 5 Simone holo, “Guruthagur, goda reidtuo dug gorinei hitchu no pei. Hintu tui hole hinottei, ek hup jal mari sang.”
\v 6 Jalan marinei ektal dangor-dangor maj bajilak. Jalan jane phadong-phadong oie.
\v 7 Sebeden oinnio nawt agonde tharar somarsiegune einei tharare bol dibartei ijiriedi dagilak. Thara einei duogan nawt bhoreilak ar thara jane dubong-dubong oion.
\v 8 Sien Simon Pitore deginei, the Jisur thengot salam gori porinei holo, “Probu, mui pabi, tui iottun jagoi.”
\v 9 Sedukkuo maj bajeion hinottei the ar tar loge elakke sigune beg amok olak.
\v 10 Simonor somarsie Zebedior puogun, Jakobpoi Johone amok olak. Sebeden Jisu Simonore holo, “No dores tui edchiettun duri manus dhoribede.”
\v 11 Tharar nawgani hulot bireinei, begkani phelei jei thara Jisur pije-pije jeion.
\s Ek jon Pharangi Manus Gom Olo
\r Mot 8:2-4; Mak 1:40-45
\p
\v 12 Ar edogkie olo, Jisu ekkan sohorot elode lokke, sawh, ek jon goda pharangi heye manus lungilogi. The Jisure deginei, bukpari salam gori pori shokto gori tare hujoli gorinei holo, “Probu, tortun mone hole more sudduo gori paros.”
\v 13 Jisu tar adtan babeinei tare dhorinei holo, “Mortun mone hor, sudduo ok.” Jogon-togon tar pharangigan sudduo olo.
\v 14 Sebeden Jisu tare ugum gorilo, “Harore no hos. Hintu jeinei tor heyegan dhormothagurbuore degeichoi. Tui sudduo oios bili hobor pan para shakki ijebe, Mosi ugum dede doge utchorbo gorloi.”
\v 15 Hintu tar hoboran jedog pai sidie gelo. Jhag-jhag manus sunibartei ar the tharar biedigani gom gori dibartei tar idu thubodondi.
\v 16 Hintu Jisu nitto niribili jagat jeinei bor magegoi.
\s Ek jon Ajorchie Pirellie Gom Olo
\r Mot 9:1-8; Mak 2:1-12
\p
\v 17 Ek dine Jisu sigkie dede edogkie olo, Galili ar Judea dejor siot hoiek jon Pharisi ar hoiek jon dhormoniomo mastor adam bagenettun ar Jerusalemortun. Ar tharare gom gori dibartei siot Probur hemodagan elo.
\v 18 Sawh, hoiek jon manjie ek jon ajorchie pirellie padiloi bhereinei bhaar goribarlottei pod togei selak.
\v 19 Manuschunottei, thara tare bidirie ni no parilak. Sebeden tare salo ugure ninei, salan ogodeinei padibuo somot tare manuschuno song moiddie Jisur mujungot lamei dilak.
\v 20 Jisu tharar bischiaschani deginei, pirelliebuore holo, “Bhai, mui tor pabpani mab dilung.”
\v 21 Pharisigune ar dhormo niomo mastorune mone-mone hodon, “Itchiorore sorjadte ei Manuschuo honna? Itchior bade ar honna pabpani mab gori pare?”
\v 22 Thara mone-mone hi bhabodon Jisu hoi parinei pujor gorilo, “Tumi sei hodagani a hittei tomar monot bhabor?
\v 23 Hubon hode juit? ‘Mui tor pabpani mab dilung’ bah, ‘Udinei adi ja.’
\v 24 Hintu Munischioro Puobuottun pabpani mab goribar pittimit odhihar age. Sien tumi hobor pebartei ien mor gora porer.” Sebeden Jisu ajorchie pirelliebuore holo, “Uth, tor padibuo tulinei tor ghorot ja.”
\v 25 Manuschuoi begkunor mujungot jogon-togon thieilo. The tar bischonan tulinei Itchiorore baini gori-gori tar ghorot gelo.
\v 26 Siene thara begkunore shanggadik amok gorelo ar thara Itchiorore baini gorilak. Thara dorelak ar holak, “Ami edchie asarjio jinij degilong.”
\s Jisu Levire Dagilo
\r Mot 9:9-13; Mak 2:13-17
\p
\v 27 Sei porendi, Jisu gelogoi ar Levi nange the ek jon hajana tullie degilo. The hajana tulede ghoranot boi age. Jisu tare holo, “Mor loge ai.”
\v 28 Sebeden Levi udi, begkani phelei jei Jisur pije gelo.
\v 29 Sebeden Levi Jisuttei tar ghorot ekkan moitto haana dilo. Birat ek jhag hajana-tullie ar oinnio manus tharar loge hebartei bojilak.
\v 30 Hintu Pharisigune ar tharar dhormo niomo mastorune tar sisjiogunore budbudeinei holak, “Tumi a hittei hajana-tulliegundoi ar pabigundoi bhat ho?”
\v 31 Jisu tharare uttor dilo “Ni-rugi manjiortei daktor no lage, hintu aw-sugkiettei daktor lage
\v 32 Mui dharmig manuschun dagibartei no ejong, hintu pabottun mon phiran para, pabigun dagibartei mui ejchiong.”
\s Jisure Ubos Thanar Sombonde Pejadon
\r Mot 9:14-17; Mak 2:18-22
\p
\v 33 Pharisigune Jisure holak, “Johonor sisjiogune nitto ubos thei thei bor magon. Pharisigunor sisjioguneo sedogkie goron. Hintu tor sisjiogune a hittei bhat-pani haan?”
\v 34 Jisu tharare holo, “Nuo-jameibuor loge buo hoja jeie thara nuo-jameibuor loge thagke tharare ubos tha bajei di pariba para pang?
\v 35 Hintu dinun ebag, sebeden nuo-jameibuore tharattun pharok gori neja obo. Sokkene thara ubos thebak.”
\v 36 Jisu ei tulona hodagan tharare holo, “Huno jone puron haborot mar no gallie nuo haborloi tali no duon. Judi tali dile, nuo haborane phadi pheleibo. Nuo taligan puron haborandoi mildo noi.
\v 37 Ar huno jone taza angguro ros puron samara holliet no bhoran. Judi bhorele, taza angguro roschane puron samara holliebuo phulei phadi phelebo. Angguro roschan nigili jebo ar samara holliebuo nosto obo.
\v 38 Senottei, taza angguro ros nuo samara holliet bhorana, sebeden ros hebar mone no hoi.
\v 39 Ar je puron ros heie, tartun jogon-togon nuo angguro ros hebar mone no hoi. Haron the hobo, ‘Puron modtan uttom.’ ”
\c 6
\s Jisu Olode Jireni Dinnuor Probu
\r Mot 12:1-8; Mak 2:23-28
\p
\v 1 Ar edogkie olo, Judaiunor polim Jireni Dinnuor porendi Jireni Dinnuot, Jisu pagana dhan-bhuiedi jar. Tar sisjiogune dhan shijier madagani shininei adtoi hojodinei helak.
\v 2 Hoiek jon Pharisie tharare holak, “Amar Jireni Dinnuot jien goribar niom nei sien tumi a hittei goror?”
\v 3 Sebeden Jisu tharare uttor dilo, “Davide ar tar somarsiegune ped porai hi gorsion sien tumi madei no sawh?
\v 4 The Itchioro ghoranot sominei, the ar tar somarsiegune utchorbo gorsie pidiegani heion. Niomo doge sei pidiegani bana dhormothagurune hei paron.”
\v 5 Jisu aro tharare holo, “Munischioro Puobuo Jireni Dinnuoro Probu.”
\v 6 Aro ekkuo oinnio Jireni Dinnuot, Jisu synagogot sominei sigkie dilogoi. Siot ek jon manus elo, tar den adtan sitto.
\v 7 Pharisigune ar dhormo niomo mastorune tare sog di agon. The judi Jireni Dinnuot gom gori de, tare duj badei di paribak.
\v 8 Hintu thara mone-mone hi bhabodon sien Jisu hoi parinei, sitto ad manuschunore holo, “Udinei song moiddie thie.” Manuschuoi udinei thieilo.
\v 9 Sebeden Jisu tharare holo, “Mui tomartun ekkan hoda pujor gorongor: Niomani onusare Jireni Dinnuot gom ham goribar de nahi hu-ham goribar de? Ien hi niomot age, gom gori dinei nas gorana?”
\v 10 Thara begkunore Jisu sanar porendi, manuschuore holo, “Tor adtan babei de.” Ar the dilo. Jisu tar adtan oinnio gom adtano dogkie gom gori dilo.
\v 11 Hintu tharattun rak udilo. Thara Jisure hi goribak sien thara temmang gorilak.
\s Baro Jon Apostol
\r Mot 10:1-4; Mak 3:13-19
\p
\v 12 Sei lokkene edogkie olo, Jisu bor magibartei mounnuot gelo. The goda reidtuo Itchiorottun bor magilogoi.
\v 13 Beinnie phor oinei, the tar sisjiogun tar idu daginei dagi, tharattun baro jon beitulilo. The tharareio Apostol nang thoi dilo.
\v 14 Simon, tare ‘Pitor’ gori hellie nang thoi dilo. Ar tar bheibuo Andrio, Jakob Johon, Philip, Bartholomai,
\v 15 Mothi, Thoma, Alphaior puobuo Jakob ar dej-bhokto Simon.
\v 16 Jakobor puobuo Juda ar Juda Iskariod, jeredi Jisure dhora bajei die oiede sibie.
\s Asirbad ar Geil
\p
\v 17 Jisu tar sisjiogun somot lami einei, ekkan thol jagat thiei thelakki. Siot tar ek jhag sisjio ar birat ek jhag manus elak. Sigun goda Judea dejottun, Jerusalem sohorottun, ar sagoro paror Tyre ar Sidon sohoranittun Jisur hoda sunibartei ar the tharar biedigani gom goridibartei ejchion.
\v 18 Hajorchie aptai peinei hosto padonde sigun The gom gori dilo.
\v 19 Hemodagan Jisuttun nigileinei gom gore hinottei beg manuschune tare dhoribartei sadon.
\v 20 Jisu tar sisjiogunore rini seinei holo,
\q “Tumi jigun gorib, tumi hoballie. Haron Itchioror rejjiogan olode tomar.
\v 21 Tumi jigune ikkie ped pora hor, tumi hoballie. Haron tomare ped bhorei die obo. Tumi jigune ikkie hanor, tumi hoballie. Haron tumi aziba.
\v 22 Manjie mortei tomare hos no phele, tomare dabei dile, insie gorilie ar tomar nangani habi phelei dile, tumi hoballie sie.
\v 23 Tharar Purbo-puruschunune munigunore ei sedogkie gorsion. Hintu tumi, sei dinnie hujhi oio ar utchob oinei phalleio. Haron sawh, tomar oborug poriskarigan sorgot age.
\v 24 Tumi jigun thagoie, tomar hobal purok! Haron tumi honatto sug bhug gorsio.
\v 25 Tumi jigune ikkie ped boron gori ago, tomar hobal puribo! Haron tumi ped pora heba. Tumi jigune ikkie azor, tomar hobal puribo! Haron tumi monot duge haniba.
\v 26 Hintu beg manuschune tomare mije gorinei baini gorilie, tomar hobal puribo! Tharar Purbo-puruschunune bhes dhorsie munigunore ei sedogkie gorsion.
\s Sottru Hospanar Sombonde Jisur Sigkie
\r Mot 5:43-48
\p
\v 27 “Hintu jigune suni agon sigunore mui hongor: Tomar sottrugun hos peio. Jigune tomare hinsie goron, sigunore gom ham gori duo.
\v 28 Jigune tomare geil duon, sigunore asirbad duo. Jigune tomarloi aw-shot bebohar goron, tharattei bor magi duo.
\v 29 Je tore ekkan hanjabat suorai, tui tare aro ekkan hanjabaio padei dis. Ar je tor haboran nejai, tor shilummuoio holi no goris.
\v 30 Je mage tare dis. Ar huno jone judi tor jinij nejeile, sien pherot no magis ar.
\v 31 Manjie tomartei jedogkie gori, gori dibar tomartun mone hoi, tumio manjiortei sedogkie gori, gori duo.
\v 32 Jigune tomare hos pan, tumi judi bana sigunore hos pele, tumi hi baini peba? Pabi manuschuneio daw tharare hos pande sigunore hos pan.
\v 33 Ar jigune tomare gom ham gori duon, tumi judi bana sigunore gom ham gori duo, tumi hi baini peba? Pabi manuschuneio daw sedogkie goron.
\v 34 Ar jigune ugurei paribak gori tomar asha thai, bana sigunore tumi judi udor duo, tumi hi baini peba? Pabi manuschuneio daw bes gori pebartei, pabi manjiore udor duon.
\v 35 Hintu tumi tomar sottrugunore hos peio, ar tharare gom ham gori duo. Ugurei parilie partok no parilie nei, tharare udor dhar duo. Sebeden tomar poriskarigan birat obo ar tumi begottun dangor Itchioro puo oba. Haron jara donniobad no duon ar bojonggunoreo Itchiore doye gore.
\v 36 Senottei, tomar Babe jedogkie doyeli, tumio sedogkie doyeli oio. Duj Dhoranar Sombonde Jisur Sigkie
\v 37 “Manjiore no sorjeio, tomareo no sorjeibak manjiore dujot no dorsio, tomareo dujot no dhoribak. Mab duo, tharaio tomare mab dibag.
\v 38 Manjiore duo, tharaio tomare dibag. Shabi, shabi jhagerei, jhagerei duo, gome gori mabi duo, pelangbei pore song tomar horo ugure mabi dibag. Haron tumi jei mabpoi mabo, tomareo sei mabpoi maba obo.”
\v 39 Jisu tare ei tulona hodaganio hoi dilo. The holo, “Ek jon han manjie han manus nejei paribo ni? Judi nejai, thara duo jon gadot no poribakkoi?
\v 40 Sisjiobuoi huno tar guruthagurbuottun dangor noi. Hintu je puripunnuo sigkie pai, the tar guruthagurbuo dogkie obo.
\v 41 Tor bheibuor sogkuot phejagan degos, hintu tor nijor sogkuot gaj hottagan agede sien a hittei no degos?
\v 42 Ar tor nijor sogkuot gaj hottagan age, a hingori tor bheibuore hobe sei, ‘Bhei, more de tor sogkuottun phejagan huei duong’? Oh phagarabuo! Akke tor nijor sogkuottun gaj hottagan huo, sebeden tor bheibuor sogkuottun phejagan huei dibartei porak-porak gori degibie.
\s Gom Gajot Gom Gulo
\p
\v 43 “Gom gajot bojong gulo no dhoron. Ar bojong gajotio gom gulo no dhoron.
\v 44 Pholunor darai gajchun sinie jai. Haron manjie hada gajottun dumur gulo no shinon. Hada jaburottun anggur no shinon.
\v 45 Gom manjie tar ontorot gom jinij thoiettun gom jinij nigilan. Bojong manjie tar ontorot bojong jinij thoiettun bojong jinij nigilei. Haron ontorottun jien eje, sien muendi huo jai.
\s Di Babottie Ghor Tullie
\r Mot 7:24-27
\p
\v 46 “Mui jien hong sien no goro, a hittei tumi more ‘Probu, Probu,’ dago?
\v 47 Je mor idu eje, the mor hoda sune ar mor hoda dhore. The henjannie manus obo mui tare degeim.
\v 48 The olode ek jon ghor tullie dogkie. The gobhin gori hurinei bor silo ugure ham gareie. Pani ban oinei, ghoranore pani nale thelilo. Hintu bor silottun tullie hinottei, pani nale ghoran theli no parilo.
\v 49 Je mor hodagani no sune ar no dhore, the sedogkie obo. Ek jon manjie madi ugure ham no gareie gori ghor tulilo. Pani nale ghoranore thelinei, jogon-togon uguri porilo. Soragane ghoran ekkubare ses gori dilo.”
\c 7
\s Senapotibour Bischias
\p
\v 1 Jisu tar beg hodagani manus-chunore hoi phureinei, the Kapernaum sohorot gelo.
\v 2 Siot ek shot jon soinnior ugure senapotibuorδ ek jon banidaji elo. The tare baari hos pai. The aw-sug oinei morong-morong oie.
\v 3 Senapotibuoiδ Jisur hobor suninei, the hoiek jon Judaiunor borjon Jisu sidu di padeilo. Jisu einei, ei tar banidajibuore gom gori de para thara hujoli goribartei gelak.
\v 4 Thara Jisur sidu lungineioi, tare baari hujoli gorinei holak, “Tui tare sien gori dena lak.
\v 5 Haron the amar jadtuo hos pai, ar the amattei ekkan synagog banei dede.”
\v 6 Sebeden Jisu tharar loge gelo. Jisu ghorot lungong-lungong oineigoi, senapotibuoiδ tare hoiek jon somarsier darai hoipadeinei holo, “Probu, tui hosto no goris. Haron tui mor ghorot ebar mor lak noi.
\v 7 Senottei, mui tor sidu jebar lak bili mui nijore-nije shobai mone no gorong. Hintu tui hole, mor sagorsiebuo gom obo.
\v 8 Haron muio odinor tole agong. Soinnioguneio mor odinor tole agon. Mui ek jon soinniore ‘Ja!’ hole, the jai. Ar mui ei soinniobuore ‘Ai!’ hole, the eje. Mui mor banidajibuore ‘Ien gor!’ hole, the gore.”
\v 9 Jisu sei hodagan suninei, tare amok thareilo. The tar pune-pune jadonde manusc-hunor mokkie phirinei holo, “Mui tomare hongor, Israel manuschunor moiddieo edogkie jodepode bischias gorie mui lagot no pang.”
\v 10 Senapotibuorδ hobor buoiebuo ghorot phiri einei aw-sugkiebuo gom oie gori lagot pelakki.
\s Rani-milie Puobuore Jiei Tulilo
\p
\v 11 Tar hellie ien olo. Jisu Nain honde sohoranot gelo. Ek jhag manus ar tar onek sisjio tar loge gelak.
\v 12 Sohoranor girie duoaranot The lungiegio, sawh, ekkuo mora manus bhar gori andon. The olode tar mabuor ekkuo gori puo elo, ar tar mabuo olode rani-milie. Sohoranottun ek jhag manus tar loge elak.
\v 13 Sei rani-miliebuore deginei, Probuttun sit puri udilo. The tare holo, “No hanis.”
\v 14 Sebeden Jisu hai jeinei, pallieng ghoranot dhorilo, ar bhaar gori nedonde sigune mow olak. Jisu holo, “Gabursie, mui tore hongor, uth.”
\v 15 Mora manuschuoi udinei bojilo, ar hoda ho dorilo. Sebeden Jisu tare tar mabuore gojei dilo.
\v 16 Thara begkune dorelak. Ar thara Itchiorore baini gorinei holak, “Amattun ek jon dangor muni nigillie. Itchiore tar manuschunor idu bereilogi.”
\v 17 Jisur sombonde sei hoboran goda Judea dejot, ar seropala adamanit shidie gelo.
\s Jisu Ar Baptisma Goridie Johone
\r Mot 11:2-19
\p
\v 18 Johonor sisjiogune Johonore begkani holakki.
\v 19 Johone tar di jon sisjio daginei, Jisuttun pujor goribarlottei tharare dipadelo. The ei hodagan pujor gora bajei dilo, “Ebode sibie tui ni na, nahi, ami oinnio jonore barchedong?”
\v 20 Sei di jon sisjioi Jisur sidu lungineigoi, thara Jisure holak, “Ami tortun pujor goribarlittei, Johone amare tor idu dipadeie. The pujor gora bajei dede ‘Ebode sibie tui ni na, nahi, ami oinnio jonore barchedong?’ ”
\v 21 Thik sei lokkene, Jisu onek manus biedittun ar bor aw-sugottun gom gorsie, ar dujto aptagun dabei di die. Onek han manuschio gom gorsie.
\v 22 Jisu tharare uttor dinei holo, “Tumi jieni degila ar sunila, jeinei sieni Johonore hogoi: Hanune degodon, lengune adton, pharangi manuschun sudduo odon, halune sunodon, ar moragun jeda odon. Ar goribpunor sidu gom hoboran prosar gora awr.
\v 23 Jar mor sombonde monor shiongshama nei the hoballie!”
\v 24 Sebeden Johonor hobor buoiegun janar porendi, Jisu Johonor sombonde manuschunore huo arambo gorilo, “Moruobomit tumi hi sebartei jeio? Boiere laraidie hagara sebartei jeio ni na?
\v 25 Hintu tumi hi sebartei jeio? Doul habor ursie manus sebartei tumi jeio ni na? Suno, jakjomog habor urinei arame thande manuschun raj-ghorot no than.
\v 26 Hintu tumi hi sebartei jeio? Muni sebartei tumi jeio ni na? Mui tomare hongor: oi, the munittun bes dangor.
\v 27 Etar sombonde Pobitro Sastrot lega age:
\q ‘Sawh, mor hoborboiebuo tor mujungedi padangor. The tor podtan hajei dibo.’
\p
\v 28 Haron, mui tomare hongor: Jedog jon miliettun jormo oion, baptisma goridie Johonottun bes huno jon dangor muni nei. Hintu Itchioro rejjiot je begottun sigon, the Johonottun bes dangor.”
\v 29 Beg manuschune ar hajana-tulliegune sien suninei Itchioror hodagan thik bili haam helak. Haron sei doge-doge Johone tharare baptisma gori die.
\v 30 Hintu Pharisigune ar dhormo Niom hobor pande sigune tharar nijottei bili Itchioror uddischuo-gan mani no lon. Haron thara Johonor baptismagan no manon.
\v 31 Sebeden Probuie holo, “Ei jugor manuschun hiloi mui tulona gorim? Thara hedogkie?
\v 32 Thara olakke ath-hola bazarot bojinei daga-dagi goronde guroguno dogkie. Thara hon:
\q ‘Ami tomartei bashi bei dilong, hintu tumi no najila. Ami tomartei mono dugor gan gei dilong, hintu tumi no hanila.’
\p
\v 33 Haron Johone einei, the pidie ar angguro ros no hai. Ar tumi tare hoio, ‘Tare bhude peie.’
\v 34 Munischioro Puobuo einei, haba-daba gorilogi. Ar tumi ho, ‘Habubuo ar mattolliebuore sawh, the olode hajana-tulliegunor, ar pabigunor bondhu.’
\v 35 Hintu Itchioro gyenan tar hamanit dega jai.”
\s Pabi Miliebuor Pab Hema
\p
\v 36 Sei lokkene ek jon Pharisie Jisure bhat hebartei bolelo.
\v 37 Sawh, sei sohoranot ekkuo pabi milie elo. Jisu Pharisibuor ghorot bhat har bili hobor peinei, the ekkuo alabaster silo shijirit tumbas tel loinei elo.
\v 38 The Jisur pijendi thieinei hanilogi. Tar thengani sogo paniloi bhijei dinei di, tar mada sulaniloi puji dilo. The tar thengani thajei suminei sumi, tumbas tel guli dilo.
\v 39 Pharisibuoi Jisure tar ghorot boleiede sibiei, sien deginei mone-mone holo, “Ei miliebuo pabi hinottei, ei Manuschuo judi muni ole, ei miliebuo honna ar hedogkie miliei tare dhorer the hoi paribo.”
\v 40 Jisu tare holo, “Simon, mortun tore ekkan hoda hobar age.” Simone holo, “Guruthagur, ho.”
\v 41 Sebeden Jisu holo, “Di jon manjie ek jon tengaδ udor diere tenga ugurei pan. Ek jone pas shot denariδ aro ek jone ponjas denari ugurei pan.
\v 42 Harottun tengaδ ugureibar no elak hinottei, the duo jono horojchun doye gorinei mab dilo. Ikkie tharar di jonottun honna bes tare hos pebo sei?”
\v 43 Simone uttor dilo, “Mui mone gorong, jar bes horoj mab gora oie, sibiei.” Jisu tare holo, “Tui thik hoda hole.”
\v 44 Sebeden the miliebuor mokkie oinei Simonore holo, “Ei miliebuore tui degor ni? Mui tor ghorot einei, mor thengani dhoidibartei tui more pani no duos. Hintu the mor thengani tar sogo paniloi bhijei dinei di, tar mada sulloi puji dilo.
\v 45 Tui more no sumos. Hintu mui sommuonggidie sittun durinei, the mor thengani sumi no phuroi.
\v 46 Tui more tel madat di no duos. Hintu the mor thenganit tumbas tel guli di die.
\v 47 Sienittei, mui tore hongor: The more baari hos pai hinottei, tar shagor pab theleio, mui mab dilung. Hintu jare ekkan gori mab die oie, the ekkan gori mab pebo.”
\v 48 Sebeden Jisu miliebuore holo, “Mui tor pabpani mab dilung.”
\v 49 Tar loge boji agonde sigune holak, “Pabio mab dede Manuschuo ibie honna?”
\v 50 Jisu miliebuore holo, “Tor bischiaschane tore uddhar gorilo. Shantie jagoi.”
\c 8
\s Biji Shidiebuor Tulona Hoda
\r Mot 13:1-23; Mak 4:1-20
\p
\v 1 Sei porendi, Jisu adame-adame ar sohore-sohore bereinei Itchioro rejjior gom hoboran prosar gori-gori janei dilo. Baro jon sisjio tar somare elak.
\v 2 Ar tar somare milieio hoiek jon elak. Sigunottun The dujto aptagun dabei die ar tharar aw-sugkani gom gori die. Meri Magdalini tartun sattuo bhud nigili jeion. Theo tar loge elo.
\v 3 Chuzar mogkuo Joana, ar Susannaio tharar loge elak. Joanar negkuo Herod rajar sompotti rageidie elo. Sei miliegune ar onek jone tharar nijor horojchoi Jisure lobiot gorsion.
\v 4 Jhag-Jhag manus adam bagenettun tar idu einei thubeiondi. Sebeden Jisu ei tulona hodagan tharare hoi dilo:
\v 5 “Ek jon biji shidiei tar bijigun shidibartei gelo. The biji sidi dede sittun, gulodok biji podo pazarat porilag. Manjie uri denar porendi, pheigkune hei phelliekki.
\v 6 Ar gulodok biji madi padol sadara jagat porilag. Toj shuguno hinottei uthtie-uthtie sidie oi jeion.
\v 7 Ar gulodok biji hada bonot porilag. Hada bonan somare ojol oinei bijigunore dagi rageilo.
\v 8 Hintu gulodok biji gom madit porilag. Udinei, ojol oinei ek shot dunuo phol dorilak.” Sei hodagani the honar porendi, birat ro gori holo, “Jar sunibar han age, the sunok!”
\v 9 Tar sisjiogune tartun pujor gorilak, “Ei tulona hodagano orthogan hi?”
\v 10 Jisu holo, “Itchioror rejjior gubonan buji paribartei tomare gyen die oie. Hintu mui bagi manuschunore tulona dinei hongge jen.
\q ‘Thara sebak hintu seinei buji loi partak noi. Sunde sunibak, hintu buji no paribak.’
\v 11 Ien olode tulona hodagano orthogan: Bijibuo olode Itchioro hodagan.
\v 12 Podo pazarat porsie bijigun bujoidie sunon sigun. Tare bischias gorineio mukti no pan para Diabolaδ einei tharar ontoranittun Itchioro hodagan nigilei nejai.
\v 13 Sadara jagat porsie bijigun Itchioro hodagan suninei hujhi gori mani lon. Tharattun singor nei hinottei thara hanekkon gori bischias goron, ar lubbot poronde somoi thara phelei duon.
\v 14 Hada bonot porsie bijigun bujoidie jigun sunir. Hintu thagke-thagke, ior halo sintiet dhon-sompot ar sugkanie dagi rageinei puripunnuo oi no paron.
\v 15 Gom madit porsie bijigun bujoidie, jigun Itchioro hodagan ega mone ar gom mone suninei tharar ontorot dorjio dori ragan ar phola phol on.
\s Serag-danit Thona
\r Mot 5:15; Mak 4:21-23; Luk 11:33-36
\p
\v 16 “Huno jone seragkuo dhoreinei leiloi dagi no thon. Huno jone subi tholeio no thon. Hintu je somegi, the phor dege para serag serag-dani ugure thon.
\v 17 Haron jien lugei thuo oie, sien hulomela gori dega obo. Ar jien ghubei thuo oie sien phogodang gori die obo.
\v 18 Senottei, tumi hingori sunor uijkar oio. Haron jar age, tare aro bes die obo. Ar jadtun nei, tar jien age bili mone gore, sien tartun hari luo obo.”
\s Jisur Mabuo ar Tar Bheiun
\r Mot 12:46-50; Mak 3:31-36
\p
\v 19 Sei lokke Jisur mabuo ar tar bheiun tare sebartei jeion. Manjior ghij hinottei thara tar hai jei no paron.
\v 20 Sebeden ek jone tare holo, “Sah, tor mabuo ar tor bheiun tor loi hoda hobartei barendi thiei agondi.”
\v 21 Jisu tharare holo, “Jigune Itchioro hoda sunon ar manon thara olakke mor ma ar bheiun.”
\s Jisu Borboh Thamei Dilo
\r Mot 8:23-27; Mak 4:35-41
\p
\v 22 Ar ek dine Jisu tar sisjiogun somot ekkan nawt udinei, ar tharare holo, “Billuo uhule jei.” Sebeden thara gelakkoi.
\v 23 Ar thara nawdi jade, the ghum gelo. Sebeden billuot borboh bar. Tharar nawgan pani somer hinottei tar bipodot porilak.
\v 24 Sisjiogune jeinei tare jageinei holak, “Guruthagur, guruthagur, ami dubir.” Ar the udinei boieranore ar tubol udette paniganore gubilo. Sebeden boieran thameilo ar billuoio olor olo.
\v 25 Jisu tar sisjiogunore holo, “Tomar bischiaschan hudu?” Thara dore amok oinei thara-thara pujor goton, “Ibie henjannie Manus? Boierane ar paniganeo ugum de ar tar hoda manon.”
\s Jisu Bhude peiebuore Gom Gorsie
\r Mot 8:28-34; Mak 5:1-20
\p
\v 26 Ar thara Galili dejor uhuledi Gadara manjio dejot lungilakkoi.
\v 27 Thara hulo ugure udineigoi, ekkan sohorottun ek jon manus Jisur idu elo. Tare bhude peie baluk bilon olo. The habor-subor no ure no pine, the ghorot no theinei sojan holat thai.
\v 28 The Jisure deginei, jogar parinei tar thengot salam gori porilo. Ar the birat ro gori holo, “Jisu begottun dangor Itchioror Puobuo, tui more hi gorte sas? Mui tore shokto gori hujoli gorongor, tui more hosto no dis.”
\v 29 Jisu hajorchie aptabuore Manuschuottun nigili jebartei ugum die hinottei the sien holo. Bhudtuo manuschuore onek bar nejeie. Manjie tare shigolloi adhot-thengot bani rageibar seion. Hintu shigollani the sini phelei ar bhudtuoi tare jonosunnio jagat nejai.
\v 30 Jisu tartun pujor gorilo, “Tor nangan hi?” Ar the holo, “Legionδ,” haron onek bhud tar bidirie sommon.
\v 31 Tharare tolanei gattuot jebartei Jisu ugum no de para the Jisure hujoli gorer.
\v 32 Muonnuot dangor ek pal sugor sorton. Sugoruno bidire jebartei onumoti de para bhudtune Jisure hujoli gorilak. Ar Jisu tharare onumoti dilo.
\v 33 Bhudtune manuschuottun nigili jei sugoruno bidire somilakkoi. Sugoro palluo jhok porilo ar tarengodi porinei billuot dubinei mori gelak.
\v 34 Jigune sei sugorun soradon, thara sien deginei daba-daba jeinei adamanit ar hai-hure jaganit hoboran holakkoi.
\v 35 Hi olo manuschune sebartei elak. Thara Jisu idu lunginei, Jisu bhudtun dabei dede manuschuore degilakki. The habor urinei Jisur thengo hure lokki gori boi agede deginei thara dorelak.
\v 36 Ei godhonagan jigune degkuon, sigune sei bhude peie manuschuore Jisu hingori gom gorsier janei dilak.
\v 37 Thara shanggadik doreon hinottei, beg Gadara bamo manuschune Jisu thara siottun jaigoi para hujoli gorilak. Ar the nawganot udi gelogoi.
\v 38 Hintu bhud dabei dede manuschuoi tar loge jebartei tare baari hujoli gorilo. Hintu tare dipadelo.
\v 39 Jisu holo, “Tor ghorot phiri ja. Itchiore tortei hodog dangor ham gori dilo hogoi.” Sebeden manuschoi jeinei Jisu tartei hodog dangor ham gori die begkani goda sohoranot prosar gorilogoi.
\s Ridupirellie Milie ar Mora Milie-Shawhbuo
\r Mot 9:18-26; Mak 5:21-43
\p
\v 40 Jisu phirineigoi, manuschune tare asha gori barsei agon hinottei hujhi gori tar loi dega olakkoi.
\v 41 Ar sawh, Jaira nange ek jon synagog lobiot gorie siot einei the nije Jisur tengot dhorinei Jisure tar ghorot jebartei hujoli gorilo.
\v 42 Haron tar ekkuo gori jhi, sibie morer. The perai baro bojor boios oie Jisu jade manuschune tare theli nedon.
\v 43 Sei lokke, siot ekkuo baro bojorchie lo porede phirie bola milie elo. Tar jieni age begkani daktor dorte-dorte horoj gorsie, ar huno jone tare gom gori no paron.
\v 44 The Jisur pijendi jeinei Jisur haboro hazat dhorinei jogon-togon lo poranagan bondo olo.
\v 45 Jisu pujor gorilo, “More honna dhorsie?” Jogon huno jone haam no haan, Pitore holo, “Probu, manuschune Tore giere theli andon, a hittei, ‘More honna dhorsie?’ hor.”
\v 46 Jisu holo, “Mortun hemodagan nigili jeie hinottei mui hoi parong more je the dhorsie.”
\v 47 Miliebuoi sien dhora no porsie gori thei no paribo bili hoi parinei, the dore girgirei-girgirei einei the nije mujungot bukpari salam gori porilogi. The hittei tare dhorsie ar tare dhorinei hingori jogon-togon gom olo sien the beg manuschuno mujungot Jisure ho.
\v 48 Sebeden Jisu tare holo, “Jhi, sahoj gor. Tor bischiaschane tore gom gorilo. Shantie jagoi.”
\v 49 Jisu sei hodagan hode, synagog lobiot goriebuo ghorottun ek jon lunginei tare holo, “Tor jhibuo morsie. Probure hosto no lages ar.”
\v 50 Sei hodagan suninei Jisu Jairare holo, “No dores. Bana bischias gor, mui tare gom goreim.”
\v 51 The Jaire ghorot lunginei, Pitor, Jakob, Johon ar milie-shawh buor bab-magun bade huno jon tar loge bidirie jebar no dilo.
\v 52 Sei lokke thara begkune tartei buk pora oinei handon. Ar gujhi-gujhi handon ar Jisu holo, “No hannio. The no more, the ghum jar.”
\v 53 Milie-shawhbuo morsiede thara hobor pan hinottei thara Jisure thatta gori azilak.
\v 54 Begkunore the nigilei denar porendi, the tare adot dhorinei daginei holo, “Nagori, uth!”
\v 55 Tar poranan aro phiri einei the jogon-togon udilo. Sebeden, the hebartei bhat tharare Jisu die bajei dilo.
\v 56 Milie-shawhbuor bab-magune shanggadik amok olak. Hintu The hi goridie sien harore no hobartei tharare mana gorilo.
\c 9
\s Jisu Baro Jon Sisjio Dipadelo
\r Mot 10:1-42; Mak 6:7-13
\p
\v 1 Sebeden Jisu tar baro jon sisjio ek loge daginei tharare beg bhudtuno ugure ar biedi gom gori dibar, hemoda ar odhihar dilo.
\v 2 Ar Itchioror rejjiogan prosar goribartei ar aw-sugkie gom goribartei the tharare dipadelo.
\v 3 Jisu tharare holo, “Porbhajottei hitchu no loio. Ludig ok, hotchal ok, pidie ok no loio. Tengaδ no loio ar dibie shilum no loio.
\v 4 Ar tumi je ghoranot gorba uduogoi, sei jaganottun no jo song, siot thagkuo.
\v 5 Ar je tomare lobiot no gore tumi jokke sei adamanottun nigili jade tharare tomar thengo dhullieni jhari di ejchio. Sien tharar biruddie shakki obo.”
\v 6 Sebeden thara jeinei adame-adame. gelak. Jagai jagai gom hoboran prosar gorilak ar manuschio gom gorilak.
\v 7 Sei lokke, seiran rejjior sason-gorie Herod Tetrakoδ Jisu gorsiede hamanir hobor begkani suninei buji borei no ejer. Hoiek jone honde Johone morattun jiei uttie.
\v 8 Hoiek jone olakke Elija dega diegidie. Aro ek dagie holakke ek jon purona amolo muni jiei uttie.
\v 9 Herode holo, “Mui Johonore sirie habi duong. Hintu mui hobor sunongotte sibie honna obo? Ar the Jisure sebartei dharoj gorilo.
\s Pas Azar Manjiore Habana
\r Mot 14:13-21; Mak 6:30-44; Jhn 6:1-15
\p
\v 10 Dipadeiede sigun phiri einei thara hi-hi gorsiondoi begkani Jisure holakki. Sebeden the tharare Bethsaida sohoro hai ekkan niribili, jonosunnio jagat nejeilo.
\v 11 Manuschune hobor peinei, thara tar pije gelak. Sebeden tharare ghoji lonar porendi, the tharare Itchioro rejjiogano sombonde holo. Ar jigun gom gori dibar elak sigun The gom gori dilo.
\v 12 Bel duppie-duppie, baro jon sisjioi tar sidu jeinei holakkoi, “Ien niribili jaga hinottei thara ei jagano seropala adamanit ar hedot jan para manuschunore dipada. Thara sei jaganit hebar-thebar togei pari bakkoi.”
\v 13 Hintu the tharare holo, “Tumi tharare hiju hebar jinij duo.” Thara holak, “Amartun paschan pidie ar dibie maj bade ar hitchu nei. Anole, ami jeinei ei beg manuschunottei haidie jinij hini pebonggoi.”
\v 14 Haron siot perai pas azar morod elak. Hintu Jisu tar sisjiogunore holo, “Ponjas jon ponjas jon gori tharare boja bajei duo.”
\v 15 Ar thara beg manuschunore boja bajei dilak.
\v 16 Jisu paschan pidie ar dibie maj adot loinei, agajo mokkie seinei pidiegani ar majchuno ugure asirbad girilo. Sebeden the pidiegani hotta gorinei, manuschunore bhag gori dibartei sisjiogunore dilo.
\v 17 Thara begkune helak ar begkunor ped bhorilo. Hei-hai hotta-hutti ar ugursieni thara tuli lolakke boron baro lei.
\s Jisu Honna Bili Pitore Hoi Dilo
\r Mot 16:13-20 ; Mak 8:27-30
\p
\v 18 Ar edogkie olo, Jisu gai-gai gori bor mager. Tar sisjioguno tar loge elak. Sebeden the tharattun pujor gorilo, “Jonogone mui honna bili hon?”
\v 19 Thara uttor dilak, “Hoiek jone honde baptisma gori die Johon, ar oinnio jone honde Elija. Ar ek dagie honde ekkuo purona amolo muni jiei uttuoschie.”
\v 20 Jisu holo, “Hintu tumi more honna bili ho?” Pitore uttor dinei holo, “Tui olede Itchioror Kristo.”
\v 21 Thara harore no hobartei Jisu tharare shokto gori mana gorilo ar ugum dilo.
\v 22 Jisu holo, “Munischioror Puobuoi onek dug-hosto pebo. Borjonnune, rajguruthagurune ar dhormo niomor mastorune tare no manibak. Tare morei pheleibak, hintu tin dino madat The aro jiei udibo.”
\v 23 Sebeden Jisu thara begkunore holo, “Je mor loge judi edo sai, salen, tar nijor monjokka no gori din bagene tar kroschan buginei mor loge ejok
\v 24 Haron je tar poranan bajeibartei sai, the areibo. Hintu je mortei tar poranan arai, the tar poranan rokkie goribo.
\v 25 Haron ek jone goda songsaran peinei judi the nas ole bah areile, tar hi lab obo?
\v 26 Haron je mortei ar mor hodaganittei lajai, jokke, Munischioro Puobuo tar nijor ar Babor oborugkandoi pobitro sorgo-dudtun somot ebo, sekke tartei lajei dibo.
\v 27 Mui tomare soittio hodagan hongor: Iot hoiek jon thiei agonde sigunottun Itchioror rejjiogan no degon song thara mortak noi.”
\s Jisur Sengera Judo olo
\r Mot 17:1-13; Mak 9:2-9
\p
\v 28 Jisu sei hodagan honar perai attio din porendi, the Pitorore, Johonore ar Jakobore tar loge nilo. Ekkuo mounot bor magibartei the udilogoi.
\v 29 The bor magode, tar muo sengera bodolinei debo-rong phudilo. Tar haborani dhub oinei jhimid-jhimid joler.
\v 30 Ar sawh, di jon manjie tarloi hoda hodon. Sigun olakke Mosiloi Elija.
\v 31 Thara oborug gori dega duondi. Thara Jerusalemortun The songsaran sari jebode hodagan hodon.
\v 32 Hintu Pitore ar tar somarsiegune ghum jadon. Thara ghumottun puro gori jaginei, Jisur oborugkan degilak ar tar somare di jon thieie gori degilak.
\v 33 Sei di jon manus Jisu hai hurettun jadonde seiet, Pitore Jisure holo, “Guruthagur, ami iot thele gom obo. Tinan bajei bani tortei ekkan, Mosittei ekkan ar Elijattei ekkan.” Pitore hi hor theio hobor no pai.
\v 34 Pitore sien horte seiet, ek sak meg einei tharare dagilogi. Megkane tharare dagode thara dorelak.
\v 35 Megkanottun ekkuo sobdo bhar olo, “Ibie mor agojor Puobuo. Tar hoda suinnio.”
\v 36 Sobdobuo thum oinei, thara bana Jisure degilak. Ar thara olor gori thelak. Sei lokke thara hi degkuon, thara harore no hon.
\s Jisu Bhude peie Guro Gom Gorilo
\r Mot 17:14- 23; Mak 9: 14-29
\p
\v 37 Tar hellie thara mounnuottun lambegoi, shagor manus Jisuloi egottor olakki.
\v 38 Ar sawh, manjior jhagottun ek jone birat ro gori holo, “Guruthagur, mui tore hujoli gorongor, the bana ekkuo gori mor puo hinottei tare ekka sei de.
\v 39 Sah, tare bhude pai ar abada gori the hijiek hari ude. Tare borat gori pelai, honggorong oi ar muendi phena nigilai. Tare gha goridinei mone no hoie gorinei nigili jai.
\v 40 Mui tor sisjiogunore bhudtuo dabei dibartei baari hujoli gorsiong. Hintu thara no paron.”
\v 41 Jisu holo, “Oh ei jugor bischias no gorsie hu-pode jode manuschun! Mui tomar loge hodog bilom theim? Hodog bilom mui tomare soijjio gorim? Tor puobuore idu ano.”
\v 42 Gurobuo ette seiet, bhudtuoi tare borat ori phelei honggorong goreie. Jisu hajorchie aptabuore gobinei begkune sokko-bokko olak. Jisu gorsiede haman begkune amok thareilak. Sebeden Jisu tar sisjiogunore holo.
\v 43 Itchioro mohimagan deginei, gurobuore gom gori dinei di tar babo idu gojei dilo.
\v 44 Ei hodagani mondi suno: Haron Munischioro Puobuore manjior adot gojei dibar somoi oi ejchie.”
\v 45 Hintu The hi holo thara no bujilak. Thara no bujon para, the ghubei thoie. Ar tharaio dore pujor no gorilak.
\s Honna Begottun Dangor
\r Mot 18:1-9 ; Mak 9:33-39
\p
\v 46 Honna begottun dangor obo, ei hoda ganottei tharar moiddie torga-torgi arambo olo.
\v 47 Hintu Jisu, tharar mono hodani buji parinei, ekkuo sigon guro aninei tar dagedi thie bajei dilo.
\v 48 Sebeden the tharare holo, “Je ei sigon gurobuore mor nange lobiot gore, the more lobiot gore para obo. Ar je more lobiot gore, more dipadeiebuoreo the lobiot gore para obo. haron je tomar moiddie begottun niroit, the begottun dangor obo.”
\v 49 Ar Johone holo, “Guruthagur, tor nange bhud dabei dette ami ek jon manus degkiei. The amar moiddie tor pijedi jeie manus noi hinottei, ami tare mana gorsei.”
\v 50 Jisu holo, “Tare mana no gorsio. Haron je amar biruddie noi, the amar pokke.”
\s Samaria Manuschune Jisure Hos no pan
\p
\v 51 Jisure sorgot tulibarloi somoibuo hai ejchie. Sei udischuo gori Jerusalemot jebartei the sindi mokkie mu olo.
\v 52 Tar akke akke the hoborbuo padeilo. Tartei thebar jaga togei dibartei, sei manuschune ekkan Samari manjior adamot somelakkoi.
\v 53 Jisu Jerusalemot jar hinottei, adammiegune tare lobiot no gorilak.
\v 54 Tar sisjio Jakobpoi Johone sien deginei, thara holak, “Probu, ami agun dagilie tui hi mone goros?”
\v 55 Hintu The phirinei tharare gobinei holo, “Tumi henjannie aptar manus tumi hobor no po.
\v 56 Munischioro Puobuo manjior poran nas gori dibartei no eje. Hintu rokkie gori dibartei ejchie.” Sebeden thara aro ekkan adamot gelak.
\s Jisur Loge Jade Kros Age
\r Mot 8:19-22
\p
\v 57 Thara podedi adi jade, ek jone Jisure holo, “Probu, tui jidu jas mui tor pune-pune eim.”
\v 58 Sebeden Jisu tare holo, “Sialunottun haath age ar agajot uronde pheigkunottun bha age. Hintu Munischioro Puobuottun tar siriebuo thobaro jaga nei.”
\v 59 Ar Jisu aro ek jonore holo, “Mor pune-pune ai.” Hintu the holo, “Probu, babare garebartei more akke jebartei onumoti de.”
\v 60 Hintu Jisu tare holo, “Moragune tharar nijor moragun garadok. Hintu tui ja ar akke Itchioro rejjiogan prosar gorloi.”
\v 61 Sebeden aro ek jone holo, “Probu, mui tor loge eim. Hintu mui akke jeinei mor ghorbuogunottun bidei magi ejonggoi.”
\v 62 Jisu tare holo, “Je alsuode langolanot dhorinei pijendi sei thai, the Itchioro rejjiottei lak noi.”
\c 10
\s Jisu Hottur Jon Dipadelo
\p
\v 1 Sei porendi, Probu aro oinnio huttur jon beitulilo. The jebode sohoranit ar jaganit tartun akke-akke tharare di jon di jon gori dipadelo.
\v 2 The tharare holo, “Ghomun diebar jodepode shagor age, hintu ham gorie hom. Senottei, ghomun dieie hedot dipadebartei gomor Girojchuore shokto gori hujoli gori.
\v 3 Sawh, jharbuo huguro sere bera-shagolo shawh dogkie gori mui tomare padangor.
\v 4 Tengaδ hollie ok hotchal ok no loio. Jodaio no loio. Ar podot harore salam no gorsio.
\v 5 Je ghoranot tumi uduogoi, akke hoio ‘Ei ghoranot shanti ok.’
\v 6 Judi shanti hos peie manus thele, tomar shantigan tar ugure thok. Anole, shantigan tomar idu phiri ebo.
\v 7 Ekkan ghorot thagkuo. Thara hebar-debar jien duon sien heio. Haron ham goriebuoi tar bedonun pana lak. Ghore-ghore no bereio.
\v 8 Tumi je sohoranot somogoi, thara tomare lobiot goribak. Thara tomare jien hebartei duon sien heio.
\v 9 Aw-sugkie thele, tharare gom gori duo. Ar tumi tharare hoio: Itchioro rejjiogan tomar hai ejchie.
\v 10 Ar tumi je sohoranot somogoi, thara tomare lobiot no gorilie, pode-pode jeinei ien hoiogoi:
\v 11 Tomar sohorano dhullieni amar thengopadar baschie, Sieni ami tomar biruddie jhari dir. Tobuio tumi hobar peio, Itchioro rejjiogan tomar hai ejchie.
\v 12 Hintu mui tomare hongor, Bijiero Dinnuot sei sohorano manuschunor sastiganottun borong Sodomor sastigan sorjio gora jebo.
\v 13 Oh Korazin, tor hobal puribo! Oh Bethsaida, tor hobal puribo! Haron tomar siot amok ham gora jeiede sieni judi Tyre ar Sidon sohoranit gora jedo, thara bojinei bosta urinei ar shei gulinei honatto tharar monani phireion bili degelakkun.
\v 14 Hintu bijierot tumi sasti pebade darane Tyre ar Sidonor sastigan sorjio gora jebo
\v 15 Ar oh Kapernaum, tui sormanloi sorgo song uttuoschie sibie, Padalot tore phelei die obo.
\v 16 Je tomar hoda sune, the mor hodaio sune. Je tomare the moreio no manibo. Ar je more no manibo, the more dipadeiebuoreo no manibo.”
\v 17 Sebeden hottur jon manus hujhi gori phiri einei holakki, “Probu, tor nange bhudtuneo amar Odino tole than.”
\v 18 Jisu tharare holo, “Deba jhimileni dogkie gori Soitannuo sorgottun portegi mui degkuong.
\v 19 Sawh, sabo ar di-darchie pugo ugure hus di paro para, ar huno hitchuie tomare hoti gori parto noi.
\v 20 Hintu Bhudtun tomar odinot tole thande hinottei hujhi no oio. Hintu tomar nangani sorgot lega age hinottei hujhi oio.”
\v 21 Sei lokke Jisu Apta darai hujhi oinei holo, “Oh Ba, sorgo ar pittimir Probu, tui ei hodagani gyeni ar buddhi-bola manuschunottun lugei thoios, hintu sigon guro sannie manuschuno idu ieni phogodang gorilie hinottei mui Tore donniobad duongor. Oi Ba, haron sien tor gom lage.
\v 22 Baba begkani mor adot gojei die. Babe bade Puobuore huno jone hobor no pan. Puobuo bade ar Babpuoi janei dede sigun bade huno jone Babore hobor no pan.”
\v 23 Sebeden Jisu tar sisjioguno mokkie phirinei juj-juj gori holo, “Tumi jieni degor sieni degodonde sogkun baari hoballie.
\v 24 Mui tomare hongor, bhaluk jon munie ar rajai tumi degotte sieni sebartei dhap gorineio, thara sei no pan. Ar tumi sunotte sieni sunibartei dhap gorineio, thara suni no pan.”
\s Gom Samaria Manuschuor Hoda
\p
\v 25 Ar sawh, ek jon Dhormo Niom janiei Jisure joga sebartei thieinei holo, “Guruthagur, ononto jibon pebartei mor hi gora poribo?”
\v 26 Jisu tare holo, “Niomanot hi legkie? Siot tui hi madeios?”
\v 27 Sebeden Dhormo Niom janiebuoi uttor dilo, “ ‘Tor PROBU Itchiorbuore tor goda ontorandoi, tor goda aptabuoloi, tor goda bolandoi ar goda tor monandoi, tui hos pei pebe,’ ar ‘Tore tui hos paschie dogkie tor paralliegunoreio tui hos peis.’ ”
\v 28 Jisu tare holo, “Tui thik gori uttor dile, tui sien gorloi tui bajibe.”
\v 29 Hintu the nijore-nije ni-duji bili dagebartei tartun mone hor hinottei, the holo, “Honna mor parallie?”
\v 30 Jisu tare uttor dilo, “Ek jon manus Jerusalemortun Jerikkot jade, dagedo adot porilo. Dagettune tar habor-suborani phuei loinei tare thajei marinei, adha-mora gori phelei gelak.
\v 31 Sebeden edogkie olo, ekkuo dhormo guru sei podtanodi jar. Dhormo gurubuoi tare deginei podtan pazara phari gelogoi.
\v 32 Ar sedogkie gori ek jon Levi manus siot lungilogi. The tare deginei, theo podtan pazara phari gelogoi.
\v 33 Hintu ek jon Samari manus porbhajot jade, tare lagot pelogi. The tare deginei sit purilo.
\v 34 The tar sidu gelo. Tar ghobanit tel ar angguro ros dali dinei, bani dilo. The tare tar nijor gadhabuo pidit tulinei ekkan porbhajchie ghorot ninei, tare jotton gori thoiegoi.
\v 35 Tar hellie the siottun jadegoi, the dibie denariδ nigileinei porbhajchie ghoro girojchuore dinedi holo,
\r LUK 10: 36 126
\p ‘Tare jotton goris. Tui aro jigun horoj goros, mui phirte sigun dimbi.’
\v 36 Sei tin jonottun honna dagedo adot porsie manuschuor parallie bili tui mone goros?”
\v 37 Dhormo Niom janiebuoi holo, “Tare doye gorsiede sibie.” Jisu tare holo, “Tuio jeinei sedogkie gorloi.”
\s Meri ar Martha dagir Ghorot Jisu
\p
\v 38 Sebeden thara jade-jade ekkan adamot somilakki. Martha nange ekkuo milie Jisure tar ghorot lobiot gorilo.
\v 39 Meri nange sei miliebuor ekkuo bon elo. Meri Jisure thango hure bojinei tar hoda suni age.
\v 40 Hintu Martha hebar jugol gorte no tangorer. The Jisur sidu jeinei hologoi, “Probu, mor bonnuoi beg hamani more theli aberei dede tui mone no goror? Senottei, more bol dibartei tare hona?”
\v 41 Jisu tare uttor dilo, “Martha, Martha, tui balukkani sintie gorinei jagulug oi thas.
\v 42 Bana ekkan jinij dorkar. Meri sei gom jinijchan bei loie. Mui sien tartun hari no lom.”
\c 11
\s Bor Magana Sombonde Jisur Sigkie
\r Mot 7:9-15
\p
\v 1 Jisu ekkan jagat bormagode edogkie olo. The bor magi phureinei, tar ek jon sisjioi tare holo, “Probu, hingori bormage Johone tar sisjiogunore sigei dede dogkie gori amareo sigei dena.”
\v 2 Jisu tharare holo, “Edogkie gori tumi bor magkio:
\q Amar sorgo Bab, tor nangan pobitro ok. Tor rejjiogan ejok. Tor ischie sorgot jedogkie goron, ei pittimitio sedogkie gortok.
\v 3 Amare nitto hebar haiddio oi para dis.
\v 4 Amar ugure duji goronde sigun mab di die dogkie, tuio amar pabpani mab goris. Ar amare hu-podedi no nis hintu bojongguottun amare rokkie goris.”
\p
\v 5 Jisu tharare holo, “Dorilo, tomar ek jonottun ekkuo bondhu age. Ar reid songbhagot the tar bondhubuo sidu jeinei hoiegoi, ‘Bondhu, more tinan pidie udor dena.
\v 6 Haron more ekkuo bondhu porbhaj gorte ikkie the mor idu ejchie. The hebartei mortun hitchu nei.’
\v 7 Sebeden manuschuoi ghoro bidiriettun holo, ‘More thoischie no goris. Duoran nada oie ar mor puo-shabagun mor loge bischonot ghum jadon. Mui bischonottun udinei tore hitchu di pattung noi.’
\v 8 Mui tomare hongor, the tar bondhu bili udinei tare hitchu no dileo, the laj thiek gori hujoli gorer hinottei tar jedogkani lage sedogkani dibo.
\v 9 Mui tomare hongor: Mago, tomare die obo. Togo, tumi peba ar baschuo, tomare huli die obo.
\v 10 Haron je mage the pai. Je togai the suph pai ar je baschiei tare huli die oi.
\v 11 Tomar moiddie ek jon babottun tar ekkuo puoi judi pidie mage, the hi tare sil dibo? The judi maj mage, majo azai the hi tare sap dibo?
\v 12 Ar the judi boda mage, the hi tare di-darchie puk dibo ni na?
\v 13 Tumi gom noi oineio tomar puogunore gom-gom jinij di jano, senottei tomar sorgo Babe jigune magon sigunore sittun bes Pobitro Apta a hittei no dibo?”
\s Jisu ar Belzebula
\r Mot 12:22-37; Mak 3:20-30
\p
\v 14 Jisu ekkuo no mattie bhud dabei der. Bhudto nigili jeinei, manuschuoi hoda holo senottei manuschune amok olak.
\v 15 Hintu hoiek jone holak, “Bhudo raja Belzebular darai the bhud dabei de.”
\v 16 Ar ek dagie tare joga sebartei agajottun ekkan sinno tartun magilak.
\v 17 Hintu Jisu tharar mono bhabonagani hobor peinei tharare holo, “Jei rejjiogan odosat di bhag oinei nijere-nije biruddie solilie, sei rejjiogan dongso obo. Ar jei ghorbobuo di bhag oinei nijere nije biruddie solilie, sei ghorbobuo bhangi jebo.
\v 18 Ar Soitannuo judi the nijere-nije bhag oinei biruddie sole, hingori tar rejjiogan tigi thebo? Belzebula darai mui bhudtunore dabei duong tumi hola hinottei mui ei hodagan holung.
\v 19 Ar mui judi Belzebula darai bhudtunore dabei duong, tomar puogune har darai bhud dabei duon? Senottei thara tomar bijierok obak.
\v 20 Hintu mui judi Itchioro angulluo darai bhudtunore dabei duong, salen Itchioro rejjiogan hamakkai tomar hai ejchie.
\v 21 Ek jon boli manjio aittier saji theinei, the tar nijor ghoran subi thele, tar pojabiriegani rokkie obo.
\v 22 Hintu tartun bes boli ek jon ei, tare akkromon gorinei tare jidinei, the nirbhor gorede aittierani hari lole, the luddi loie jinijchani bhag goribuo.
\v 23 Je mor loge noi, the mor biruddie age. Ar je mor loge no thuboi the settera gore.
\v 24 Jokke hajorchie aptabuoi manjiortun nigili jai. Sokkene the jireibartei shuguno jaga hotta di jeinei jireibar jaga togeinei no pelo. Sebeden the holo, ‘Mui phelei ejchiongge ghoranot phiri jang.’
\v 25 Bhudtuo einei, ghoran suri phellie ar sajeie gori degilogi.
\v 26 Sebeden the jeinei tartun bes bojong oinnio sattuo bhud tar loge anilogoi. Ar thara sominei siot bojotti gorilakki. Sei manuschuor polim dojaganottun jero dojagan bes horab olo.”
\v 27 Jisu sei hadagani hode, manjior jhagottun ekkuo miliei birat ro gori tare holo, “Jei miliebuoi tore phudeie ar bugo-dut habeie, the hoballie.”
\v 28 Hintu Jisu holo, “Noi, noi, je manuschune Itchioro hoda sunon ar manon, thara hoballie.”
\s Sinno Magon
\r Mot 12:38-45
\p
\v 29 Jhag-jhag manus Jisur seropala thubeinei, the huo arambo gorilo, “Ei jugo manuschun olakke bojong. Thara sinno sebartei mone hoi. Muni Jonar sinnogan bade tharare huno sinno dega odo noi ar.
\v 30 Ninevi sohoro manuschunottei Jona elode sinnogan. Thik sedogkie gori, Munischioro Puobuoio ei jugo manuschunottei sinno obo.
\v 31 Bijiero dinnout, Dokkino Ranibuoi ei jugo manuschuno loge udinei tharare dujot doribogi. Haron, Solomon rajar gyeno hoda sunibartei pittimir thumortun the ejchie. Ar sawh, Solomon rajartun bes dangor iot ek jon age.
\v 32 Bijiero dinnuot Ninevi sohoro manuschune ei jugo manuschuno loge udinei, tharare dujot doribakki. Haron, Jona prosar gorinei, thara monani phireion. Ar sawh, Jonattun bes dangor iot ek jon age.
\s Heyet Serag
\r Mot 6:22-23
\p
\v 33 “Huno jon serag dhorenei lugei no thon ar soro dagi no thon. Hintu je somegi the phor dege para, serag-danit the thoi.
\v 34 Sog olakke heyeganottei seragor dogkie. senottei, tor sogkun gom ole, tor goda heyegan phor obo. Hintu tor sogkun horab ole, tor heyegan goda andhar obo.
\v 35 Senottei tor bidirie agede phoran andhar no oi para seis.
\v 36 Sebeden judi tor goda heyegan phor ole, ekkenaio andhar no ole, tor heyet serag jolette dogkie gori tor goda heyegan phor olode sie.”
\s Hobal Purok
\p
\v 37 Jisu hoda hoi phureinei ek jon Pharisie tar loge bhat hebartei tare bolelo. Senottei, Jisu bidirie jeinei hebartei bologoi.
\v 38 Hebar akkendi Jisu bureinei ad no dhoi bili Pharisibuoi thareinei, the amok olo.
\v 39 Sebeden Probuie tare holo, “Tumi Pharisigune goloj ar bajon-hodora barendi sap goro. Hintu bidirendi oghur lubbo ar bojonggoi boron oi ago.
\v 40 Tumi murukkogun Jei Itchiorbuoi manjior barendi ien baneie, the manjior bidirendi ieno no banai ni na.
\v 41 Tumi gorib dugkiere bidiriettun dan gorillie, ar sawh begkani tomar sudduo obo.
\v 42 Oh Pharisigun, tomar hobal purok! Haron tumi dos bhagor ek bhag toloji, sabarang ar beg sak pat dan goro. Hintu niai ar Itchioro hospanagan tumi puri phellio. Oinnio hamani no gorsie gori phelei no jeinei ieni tomar, gorana osit.
\v 43 Oh Pharisigun, tomar hobal purok! Haron synagogot begottun moillioban bojibar jaga ar ade-bazare manjie tomare salam goridak tomartun mone hoi.
\v 44 Oh phagara dhormo niomor mastorun ar Pharisigun, tomar hobal puribo! Haron tumi olade no degkie sidiesalo dogkien, ar manjie hobor no peinei uri-uri beran.”
\v 45 Sebeden ek jon dhormoniom janiei tare holo, “Guruthagur, sei hodaganiloi tui daw amareo itjiot marotte.”
\v 46 Jisu tare holo, “Oh dhormo niom janiegun, tomar hobal purok! Haron tumi manjiore no jinede gour bugi bugei duo. Ar tum ole, nije ekkuo angulloio bugibuo no dhoro.
\v 47 Tomar hobal puribo! Haron tumi munigunottei sidiesal bano, jigunore tomar purbo-puruschune morei pheleion.
\v 48 Senottei tomar purbo-puruschune gorsionde hamani tumi mannio bili tumi shakki duor. Haron thara morei phellion ar tumi sigunor sidiesalani bano.
\v 49 Sienittei, Itchiore tar gyenodi hoie, ‘Mui thara sidu munigunore dipadeiegun padeim. Thara hoiek jon tharattun morei pheleibak ar ek dagire uttiesar goribak’.
\v 50 Senottei, songsar sristi gora oiede siottun duri jei munigunor logani phellion, sigunor daetto ei jugo manuschune bugi pebak.
\v 51 Oi, mui tomare hongor, Abelor lo phelei denattun duri Zekariar lo phelei dena song, jare pallienganor mondiro sere morei pela oie. Sienir beg daettogani ei jugo manuschune bugi pebak.
\v 52 Oh dhormo niom janiegun, tomar hobal purok! Haron gyeno chabigan tumi loio. Tumi nijeio no somo ar somadonde sigunoreo tumi giri rageio.”
\v 53 Jisu sei hodagani honar porendi, dhormo niomo mastorun ar Pharisigun tarloi rak gori torga-torgi gora arambo gorilak. Nanakkan hoda sombonde the tharare uttor de para, tare huo bajei dibartei sesta gorilak.
\v 54 Tar hodat tare dujot phelebartei thara subi thelak.
\c 12
\s Phagara Manjiortun Uijkare Thagkuo
\p
\v 1 Sei lokke, guni no parsie ektal manus thubeion hinottei thara-thara uro-uischie gorton. Bego akke Jisu tar sisjiogunore ho dorilo, “Pharisiguno molitun tumi nije uijkare thagkuo. Sien olode phagara.
\v 2 Haron phogodang gora no obo jinij hitchu nei jieni dagi raga oie, ar hobor no peie jinij hitchu nei, jieni ghubei thuo oie.
\v 3 Senottei, andharot tumi jieni hoio, sieni phorot sunibak. Gudhi bidirie tumi jieni hanot phuju-phuju gori hoio, sieni salo ugurottun jogar pari-pari hoi die obo.
\v 4 Bondhulok, mui tomare hongor: ‘Je heyegan morei phelei di pare ar sei bara hitchu gori no pare ar, tare no doreo.
\v 5 Hintu tumi hare doreba mui tomare degei duong: Morei pelanar porendi, norogo agunot phelei di paribar jar hemoda age tare doreo. oi, mui tomare hongor, tare doreo.
\v 6 Paschuo soroi dibie poijieloiδ bejonde noi ni? Tobuio Itchiore ekkuo soroio puri no pelai.
\v 7 Hintu tomar mada sulanio beg gona oie. Senottei, no doreo. Tumi ektal soroiottun bes moillio.
\v 8 Mui tomare hongor, “Manjior mujungot je nahi haam hebo, Munischioro Puobuoio Itchioro sorgo-dudtuno mujungot tare haam hebo.
\v 9 Hintu manjior mujungot je more bharai, Munischioro Puobuoio Itchioro sorgo-dudtuno mujungot tare bharebo.
\v 10 Ar je Munischioro Pobuo biruddie hoda hoi, sien tare mab die obo, Hintu je Pobitro Apta biruddie hoda hoi, tare mab die odo noi.
\v 11 Manjie tomare synagogo manuschuno mujungot, sason-gorieguno mujungot nejeile, hingori hobagoi ar hi hobagoi sienir sombonde sidie no gorsio.
\v 12 Haron, sei lokke tumi hi hobagoi sien Pobitro Aptai sigei dibo.”
\s Bhul Thagoie Manuschuor Tulona Hoda
\p
\v 13 Manjior jhagottun ek jone Jisure holo, “Guruthagur, babo sompotti morloi bhag gorto mor bheibuore hoi de.”
\v 14 Hintu Jisu tare holo, “Bhai honna more bijier goridie ok bah bhag goridie baneie?”
\v 15 Sebeden Jisu tharare holo, “Tumi lubbo no aw para nijere nije uij rageio. Haron, manjior jibonan bana aisai dhon-sompottir jurono noi.”
\v 16 Sebeden Jisu ei tulona hodagan tharare hoi dilo. The holo, “Ek jon dhoni manjior bhuiot baari unnoti olo.
\v 17 The bhabi seinei holo, ‘Mui hi gorim? Mor ghomun thobar daw jaga nei ar.’
\v 18 Sebeden the holo, ‘Mui ien gorong. Mor gom ghorani bhanginei birat birat gori tulong. Sienit beg mor ghomun ar mor gom jinijchani bhorei thom.
\v 19 Sebeden mui mor porananore hom, “Oh poran, tui shagor gom jinij aisai gori joma gori thoios. Sieni baluk bojor paribie. Aram gor, haba-daba gor, ar hujhie thak.” ’
\v 20 Hintu Itchiore tare holo, ‘Tui behup, edchie reidot tor poranan nigili gele, tui tortei joma gori rageioschie jinijchani har obo sei?’
\v 21 Je Itchioro pokke dhoni noi ar nijottei dhon-sompotti joma gore, the sei manuschuo dogkie obo.”
\s Sidie no gorsio
\p
\v 22 Sebeden Jisu tar sisjiogunore holo, “Senottei, mui tomare hongor: Tomar poranani baji thebartei hebar sidie no gorsio. Tomar heyeganittei, hi uriba piniba sidie no gorsio.
\v 23 Poranan haiddiottun bes dorkar ar heyegan habor-suborottun bes dorkar.
\v 24 Hobaguno sombonde bhabi sawh dei. Thara noio hujuon ar noio habon. Tharattun dhan-sorong bah gola ghorio nei. Tobuio Itchiore tharare habai. Tumi pheigkunottun onek bes moillio daw.
\v 25 Hintu tomartun honna sidie gorinei tar heyegan ek ad lamba gori pare?
\v 26 Tumi judi sei shadaron jinijchan gori no paro, a hittei oinnio jinijchani sombonde sidie goror?
\v 27 “Phulun hingori dangor on bhabi sawh. Thara hamo no goron ar shuduoio no hadon. Hintu Solomonore oborug gori sajileo esannie ekkuo phulo dogkie doul odo noi.
\v 28 Madot edchie jei herani age ar hellie suluot phelei die obode sienire judi Itchiore sedogkie gori sajele, Oh hom bischias-bolagun Sittun bes tomare the no sajebo ni na?
\v 29 Sebeden haana-dana sombonde tumi no thogeio ar ienor belai monot shiongshama no gorsio.
\v 30 Haron songsaro beg jado manuschune ieni togan. Hintu tomar Babe ieni tomar dorkar lagede the hobor pai.
\v 31 Hintu Itchioror rejjiogan togo, ar sieni the begkani tomare dibo.
\v 32 “Oh sigon bera-shagolo dolluo, tui no dores. Haron Babe tomare rejjiogan dibartei bhar oie.
\v 33 Tomar dhon-sompottigani bejinei gorib dugkiere dan gorogoi. Puron no oidie tengaδ hollie jugolo. Sure sur gori no paran ar puge hei no paron hinottei huno din hoi no jaidie jaganot sorgot tomar dhonani joma goro.
\v 34 Haron tomar dhonani jiot thai tomar monanio siot thebo.
\s Shojage Thago
\p
\v 35 “Guz dinedi jugol oinei thago ar serag dhoreinei jaleinei thoio.
\v 36 Gaburune tharar girojchun melattun phiribarlottei barsei thande dogkie oio. Thara ele, duorani baschiebakgo jogon-togon tare huli dibag.
\v 37 Girojchuo ele jei dajigun sojage the lagot pebogi sigun hoballie. Mui tomare soittio gori hongor, the nije habor ureidie tharare hebartei bojeinei the einei tharare lobiot goribogi.
\v 38 The reid songbhagot \f + 12:38 reid songbhagot: Reid noitattun duri reid barota song.\f* ok bah poittie amollie\f + 12:38 poittie amollie: Ien reido songbhagottun duri bennie tin ta song.\f* ok the einei jigunore sojage lagot pebogi sigun hoballie.
\v 39 Hintu tumi ien hobor po daw. Ghoro girojchuoi judi surbuo ebode somoibuo hobor pedo, the subi theinei tar ghoran huno din sur obar no dilun.
\v 40 Senottei, tumio jugol gori thei peba. Haron aza no gorode lokkene Munischioro Puobuoi ejer”
\v 41 Sebeden Pitore Jisure holo, “Probu, ei tulona hodagan tui bana amare hole, nahi begkunore hole?”
\v 42 Probue holo, “Honna sale bischiasi ar gyeni sompotti rakullibuo sei? Tar girojchuoi tare tar ghoro daetto dibo. The oinnio sagorsiegunore okto mojim tharar hebar bhagkun bhag gori dibo.
\v 43 Girojchuo ele tar dajibuor sedogkie gorte degilegi, sei dajibuo hoballie obo.
\v 44 Mui tomare soittio hodagan hongor: The tar jieni age sieni ugure odhiharibuo tare banebo.
\v 45 Hintu sei dajibuoi judi mone-mone hoi, ‘Mor girojchuo harai edo noi,’ ar the milie ar morod sagorsiegunore mara arambo gore ar mod bhang heinei mattol oi thele,
\v 46 sei dajibuor girojchuo the asha no gorede dinnuot ele, ar the aw-sedono oktot lungilegi, tar girojchuoi tare di hotta goribogi. Ar the tare Aw-bischiasiguno somare jaga thik gori dibo.
\v 47 “Jei dajibuio tar girojchuo tare hi gora bajei dibo hobor pai, hintu the nije jugol no oinei ar girojchuor ischie doge, tare thajei mara obo.
\v 48 Hintu je hobor no peie gori sasti peie gori sasti pebar ham gore, tar sastigan hom gora obo. Jare bes die oie, tartun bes dabi gora obo. Jar idu bes gori gojei die oie tartun bes gori maga obo.
\s Milie-Mili Noi, Hintu Jagulug
\p
\v 49 “Songsarot mui agun bajei dibartei ejchiong. Ien honatto agun bajei die odo gom olun. Dori pari arambo odo mor mon phureilun,
\v 50 Mui ek bar baptisma lom. Ar sien jabot shir no jai, tabot mor shanggadik heye gor age.
\v 51 Songsarot mui shanti gori dibartei ejchiong bili tumi mone goro ni na? Mui tomare hongor, “Shobai noi. Hintu munischioror moiddie parok goribartei mui ejchiongge.
\v 52 Haron ikkiettun duri ekkuo ghorbuot pas jon manus bhag gorim. Tin jone di jono biruddie obak. Ar di jone tin jono biruddie obak.
\v 53 Babpuoi tar puobuor biruddie parok obo, ar puobuoi tar babpuor biruddie, obo. Mabuoi tar jhibuor biruddie obo, ar jhibuoi tar mabuor biruddie obo. Shuribuoi tar bobuor biruddie obo, ar bobuoi tar shuribuor biruddie obo.”
\s Jugo Hobor Pana
\p
\v 54 Sebeden Jisu manuschuno-reio holo; “Pojimendi meg sak uttie degilie jogon-togon tumi ho, ‘Jhor ejer. Ar sien oi’.
\v 55 Ar dokkinottun boier bele tumi ho, ‘Edchie dinnuo gorom obo.’ Ar sien oi.
\v 56 Phagaragun! Debabuoi ar pittimigan gom obo na no obo tumi hobor po, a hittei ei jugo hobor no po?
\v 57 “Thik oi ni noi a hittei tumi nije bijier gori no sawh?
\v 58 Tomar sottrubuoloi agimo sidu jade, adapodot, tarloi tomar jagulugkani shireio. A no ole the tore agimuor adot gojei dibogoi. Ar agimuoi tore polischuor adot gojei dibogoi. Sebeden polischuoi tore jiel-hanat bhorei thobogoi.
\v 59 Mui tore hongor: Ekkuo poijieδ bagi theleio tui siottun nigili pede noi.”
\c 13
\s Monani Phiro, Anole moriba
\p
\v 1 Sebeden sei lokke, siot elakke manjiortun hoiek jone Galili hullier sombonde Jisure hobor holak. Thara dali dede, seiet Pilade tharar lo mejei die.
\v 2 Jisu manuschunore holo, “Thara sedogkie gori bibodot porsion hinottei sei Galili hulliegunore oinnio Galili hulliettun bes pabi bili tumi mone goro nahi?
\v 3 Mui tomare hongor, Shobai noi, hintu tumi judi tomar monani no phiro, tumio sedogkie gori begkun nas oba.
\v 4 Siloamo ojol ghorane jhabeinei adaro jon morsion. Sei manuschun Jerusalemot thande oinnio beg manuschuno darane bes bojong bili tumi mone goro ni na?
\v 5 Mui tomare hongor: Shabai noi. Hintu tumi judi tomar monani no phiro, tumio sedogkie gori begkun nas oba.”
\v 6 Sebeden Jisu tharare ei tulona hodagan hoi dilo: “Ek jonor ekkuo dumur gaj tar anggur bagananot lageie elo. The gajchuot gulo sa einei ekkuoio no pelogi.
\v 7 Senottei, the anggur bagan subi theiebuore holo, ‘Sadei, tin bojor song mui ei dumur gajchuot einei gulo togei selunggi, ekkuoio no pelung. A hittei madigan juri thedo? Goschei de.’
\v 8 Hintu the uttor dilo, ‘Babu, ei bojorbuoio thokna. Mui gajchuor seropala hurinei gobor di dimbi.
\v 9 Ibiet judi gulo dori paron daw. Gom obo hintu judi no dhoron, habinei goschei dischi.’ ”
\s Jireni Dinnuot Jisu Milie Gom Gorsie
\p
\v 10 Jireni Dinnuot Jisu ekkan synagogot sigkie der.
\v 11 Ar sawh, siot ekkuo milie elo. Tare bhude peinei bhudtuoi adaro bojor song durbol gori thoie. The gujong oie ar shobai uju oi no pare.
\v 12 Jisu tare deginei dagi tare holo, “Miliebuo, mui tore ei durbolanottun shorei di dilung.”
\v 13 Ar the tar adtani miliebuor ugure tuli dieo, miliebuo uju oinei Itchiorore baini gorilo.
\v 14 Jireni Dinnuot Jisu gom gori die hinottei, synagog sason-goriebuoi rak olo. The manuschunore holo, “Ham goribartei manjior shoi din age daw. Senottei tumi gom obartei sei dinunot ejchio. Jireni Dinnuot no ejchio.”
\v 15 Sebeden Probuie tare holo, “Phagaragun! Jireni Dinnuot tumi tomar goru ok gadha ok oruottun iri dinei pani habebartei nejo.
\v 16 Sawh, ei miliebuo Abrahamor bongso, tare adaro bojor song Soitane bani thoie. Mui tare Jireni Dinnuot ei banan huli dibar osit oi ni noi?”
\v 17 Jisu ei hodagan hoinei, jigune tar biruddie elak sigune begkune lajeilak. Ar beg manuschune the jei oborug hamani gorer sienit hujhi olak.
\s Sorjio Biji Ar Molir Tulona Hoda
\p
\v 18 Jisu holo, “Itchioro rejjiogan henjannie obo? ien mui hiloi tulona gorim?
\v 19 Ien olode ekkuo sorjio biji dogkie. Ek jone sorjio bijibuo, loinei tar bagananot sidi dilogoi. Ibie udinei birat jhubur olo. Ar agajo pheigkune dhelagunot bha gorilakki.”
\v 20 Jisu aro holo, “Mui hiloi Itchioro rejjiogan tulona gorim?
\v 21 Ien olode moli dogkie. Ekkuo miliei sei molibuo loinei tin lei moidie loi gulinei guli begkan joribartei thoi para.”
\s Sibie-Sippie Duor
\p
\v 22 Sohore-sohore ar adame-adame Jisu jeinei manuschunore sigkie di-di Jerusalemor mokkie jar.
\v 23 Ek jone tartun pujor gorilo, “Probu, bana hoiek jone mukti pebak ni na?”
\v 24 Jisu tharare holo, “Sibie-sippie girie duoranodi somibar sesta goro. Hintu mui tomare hongor, “Shagor manjie somibar sebak, hintu somi no paribak.
\v 25 Ghoro girojchuo udinei duoran nadile, tumi somi parta noi. Barendi tumi thieinei duoran baschei-baschei ho doriba, ‘Probu, Probu, amare duoran huli de.’ The tomare hobo, ‘Tumi huttun ejchio mui hobor no pang.’
\v 26 Sebeden tumi hoba, ‘Ami torloi eksomare heiei ar tui amar udonanit pode-pode sigkie duos daw.’
\v 27 Hintu The hobo, ‘Tumi huttun ejchio mui hobor no pang. Tumi be-dhormo ham goriegun mortun jogoi.’
\v 28 Itchioro rejjioganot tumi Abrahamore, Isaakore, Jakobore ar beg munigun degiba. Itchiore tomare bhar gori dibo hinottei tumi dad hamere-hamere hanibak.
\v 29 Tare pugottun, pojimortun, uttorottun ar dokkinottun einei Itchioro rejjioganot bojibakki.
\v 30 Ar sawh, jero manuschun akkuol obakkoi ar akkuol manuschun jer poribak.”
\s Jerusalemortei Jisur mono dug
\r Mot 27:37-39; Luk 19:41-44
\p
\v 31 Sei dinnie, hoiek jon Pharisie tar sidu jeinei holak, “Herode tore morei pheleibartei togar hinottei ei jaganottun jagoi.”
\v 32 Sebeden Jisu tharare holo, “Jeinei sei sialluore hogoi, ‘Sun, edchie-hellie mui bhud dabei duongor ar manus gom gorongor. Ar tin dine mui mor haman phureim.’
\v 33 Jei odosat, edchie-hellie, porsuio mor ja puribo. Haron muni Jerusalemo barendi morana osit noi.
\v 34 “Oh Jerusalem, Oh Jerusalem, munigun morei pheleiebuo, ar Itchiore tor idu dipadai die sigunore sil mela dinei morei pheleiebuo! Shorma huruoi shawhgun duot tole ragaidie dogkie gori aza gorinei rageibartei mui tor puogun onsur hodog rageibar seiong. Hintu sien tomar mone no hoi.
\v 35 Sawh, tomar ghorani tomartei hali oi gelo. Ar mui tomare soittio hodagan hongor, jedogkon song no ho, ‘PROBUR nange ejchiede sibie baini oinei thok,’ sedogkon song tumi more no degiba.”
\c 14
\s Pharisibuo Ghorot Jisu
\p
\v 1 Ek Jireni Dinnuot edogkie olo, ek jon Pharisiguno murubbi ghorot Jisu pidie hebartei jeinei, Pharisigune tare sog di agon.
\v 2 Ar sawh, tar mujungot ek jon phullie pirie manus elo.
\v 3 Jisu dhormo Niom janiegunore ar Pharisigunore holo, “Jireni Dinnuot aw-sugkie gom gori dibar Niomane hoi ni no hoi?”
\v 4 Hintu thara no madi thelak. Ar the manuschuore dhorinei dhori gom gori dinei dipadelo.
\v 5 Jisu tharare holo, “Tomar gadha ok bah goru ok gadot porilegoi, Jireni Dinot jogon-togon tani no tulibagoi?”
\v 6 Ar thara sienir sombonde Jisure uttor di no parilak.
\v 7 Hebartei boleie manuschune begottun gom bojibar jagani bei lode Jisu thareinei, the tharare ekkan tulona hoda hoi dilo.
\v 8 The holo, “Manjie tore mela-meitbanot bolele, sorman hei paidie jaganit no bojis. The tortun bes sormanio manus bolei pare.
\v 9 Sebeden tore boleiede manuschuoi sei boleie manuschuo loi einei tore hobogi, ‘Tor bojibar jagagan etare de.’ Ar tui lajei-lajei sorman hom hei paidie jagano mokkie bojibartei jei pebe.
\v 10 Hintu thara tore bolele, jeinei sorman hom hei paidie jagat bojischoi. Sebeden tore boleiede sibiei ele, tore hobogi, ‘Bondhu, gom jagat bojsi na.’ Sokkene tor gorba somarsiegune mujungot tui sorman hei pebe.
\v 11 Haron je nije-nije dangor holai, the sigon oi pebo. Ar je nije-nije sigon holai, the dangor obo.”
\v 12 Ar Jisu tar boleiebuore holo, “Bennie ok bellie ok bhat hebartei bolele, tor bondhu ok tor bhei ok tor sodorsiegun ok tor thagoie paralliegunore no dagis. A no ole sien tore suje para obo bili tharaio tore bolebak.
\v 13 Hintu tui meitban gorilie, goribpun, rukkiegun, lengun ar hanun boleis.
\v 14 Thara tore ugurei no paribak hinottei, tui hoballie sie. Haron dharmig manuschun jiei udibagke lokkene tore sujo obo.”
\s Bor Meitbanor Tulona Hoda
\p
\v 15 Jisur loge boi agonde sigunottun ek jone sei hodagani suninei the Jisure holo, “Itchioro rejjiot haidio hebogoidie sibie hoballie.”
\v 16 Hintu Jisu tare holo, “Ek jone ekkan meitban gorinei the shagor manus boleie.
\v 17 Bellie hebar hadallie, the boleiede siguno sidu tar dajigun dipadelo. The jeinei hologoi, ‘Ikkunu beg jugol oie, ejo.’
\v 18 Thara begkune ek song gori dilak. Polim manuschuoi tare holo, ‘Mui ekkan hed hinong. Sien mui jeinei sa puribogoi. Mui tortun mab sang.’
\v 19 Aro ek jone holo, ‘Mui pas jora sela-goru hinong. Sigun joga sebartei jangor. Mui tortun, mab sang.’
\v 20 Aro ek jone holo, ‘Mui mog ekkuo loiong. Senottei mui ei no parim.’
\v 21 Sei dajibuoi einei tar girojchuore sei hodagani janeilogi. Sebeden ghoro girojchuoi rak olo. The tar dajibuoi holo, ‘Sohoro bor podtanit ar sigon podtanit seret-seret jeinei goribpun, rukkiegun, adurun ar hanun idu andoi.’
\v 22 Sagorsiebuoi holo, ‘Babu, tui ugum duoschie sien mui gorsiong. Tobuio ejosong hali jaga age.’
\v 23 Girojchuoi dajibuoi holo, ‘Hulo raj-podtanit ar sigon podtanit jeinei mor ghoran bhore para tharare bolajure andoi.’
\v 24 Haron mui tomare hongor, ‘Mui boleiongge sigunottun ek joneo mor bellie haanabuo sagi sei pedak noi.’ ”
\s Jisur Sisjio Ode Moillio Dena
\r Mot 10:37-39
\p
\v 25 Sei lokke jhag-jhag manus Jisur loge jadon. The tharar mokkie phirinei holo,
\v 26 “Je mor idu einei tar bab-ma, mog-puo, bhei-bon ar tar nijor porananio hos no peie gori thei no pare, the mor sisjio oi parto noi.
\v 27 Ar je tar kroschan buginei mor loge ei no pare, the mor sisjio oi parto noi.
\v 28 “Tomartun ek jone judi ekkan ojol ghor tulibar sai, the akke bojinei hodog horoj lagibo ar tar tengagundoiδ sara gori paribo ni no paribo ijeb gori sebo.
\v 29 The judi ijeb gori no sai, ham goranar porendi judi tar ojol ghoran sara gori no pare, je dege the bege tare azibak.
\v 30 Thara hobak, ‘Ek Manuschuoi ghoran tulona arambo gorsie, hintu sara gori no parilo.’
\v 31 “Bah, judi ekkuo rajai oinnio aro ekkuo rajar biruddie judduo goribartei jai, sale, the akke boinei sintie gori pebo. Huri azar soinnio loi tar biruddie judduo goribartei ejer, dos azar soinnio loi the tare judduot dori paribo ni no paribo thik gori pebode noi ni?
\v 32 The judi tare judduot dori no pare, the dud ekkuo padei pebo. Ar rajabuo judduo goribartei hai no ette, tarloi milie-mili obar hoda hoi pebo.
\v 33 Senottei, tomar hi-hi age begkani thiek no gorilie mor sisjio oi parta noi.
\v 34 “Nun olode gom. Hintu nunan judi nunsuo no ole, salen hingori aro nunsuo gori para jebo?
\v 35 Madiganotteio gunor odo noi. Phas banebarteio gunor odo noi. Sien phelei die obo. Jar sunibartei han age the sunok!”
\c 15
\s Ajhi Jeie Bera-shagoluor Tulona Hoda
\r Mot 18:12-14
\p
\v 1 Sebeden Jisur hodagani sunibartei beg hajana-tulliegune ar pabigune tar hai jadon.
\v 2 Pharisigune ar dhormo niomo mastorune abitti gora arambo gorilak. Thara holak budbudeinei, “Ei Manuschuoi pabigundoi song pore, ar haba-daba gore.”
\v 3 Sebeden Jisu ei tulona hodagan tharare hoi dilo:
\v 4 “Dorilo, tomartun ek jonor ek shottuo bera-shagol agon. The ekkuo bera-shagol areile, nirienobboibuo bera-shagol the niribili jagat phelei jeinei, ajhi jeiede sibie no pai song the no togeibogoi ni na?
\v 5 The suph phelegoi, hujhi gori the hanat tulibo.
\v 6 The ghorot lungiliegi, the tar bondhu-bandob ar paralliegun daginei tharare hobo, ‘Mor ajhi jeie bera-shagolluo peiong hinottei mor loge hujhi uo bol duo.’
\v 7 Mui tomare hongor: Thik sedogkie gori ek jon pabi manjie tar monan phireile sorgot hujhi obak. Nirienobboi jon dharmig manjior monani phireibak dorkar no lagede sienottei noi. Hintu ek jon pabi manjie tar monan phireibode senottei hujhi obak.
\s Ajhi Jeie Rubuor Poijiebuor Tulona Hoda
\p
\v 8 “Bah, mone goro: Ekkuo milier doschuo rubuo poijieδ agon. The ekkuo areile, serag dorenei, the sibie no pai song ghoran suri-suri gome-dalei no togeibuo ni na?
\v 9 The suph phele, tar bondhu-bandoppun ar paralliegun ek somare daginei tharare hobo, ‘Mui areiongge rubuo poijiebuoδ peiong hinottei mor loge hujhi uo bol duo.’
\v 10 Mui tomare hongor: Thik sedogkie gori ek jon pabi manjie mon phirele Itchioro sorgo-dudtune mon phireiede pabi manuschuor ugure hujhi obak.”
\s Ajhi Jeie Puobuor Hoda
\p
\v 11 Jisu holo, “Ek jonottun dibie puo elak.
\v 12 Sigon puobuoi tar babore holo, ‘Ba, sompotti mui peimbe bhagkuo more de.’ senottei, tar babe puogunore begkani tharare bhag gori dilo.
\v 13 Ar hoiek din porendi, sigon puobuoi tar jieni age begkani thubeilo. Ekkan duro dejot the gelogoi. Tare huno jone badha die nei hinottei. The sidu tar dhon-sompottigani andaje horoj gorinei ses gorsiegoi.
\v 14 The begkani ses goranar porendi, goda dejchanot oghur bhadorad porilo. The shanggadik obhabot pora dorilo.
\v 15 Sebeden the ek jon sei dejchano manjio sidu gabur udilogoi. Sugorunore adar dibartei manuschuoi tar hedot tare dipadelo.
\v 16 Huno jone tare hitchu hebar jinij no duon. Sugorune hadonde adaran tartun hebar mone hor.
\v 17 Hintu tar idie-it oinei, the holo, ‘Baba din boleie gabur loiede manuschunor alajhala hebar age. Ar mui iot ped porai morongor.
\v 18 Mui udinei mor baba sidu jeim. Mui tare homboi, “Oh ba, mui sorgot agede sibier ar tor biruddie pab gorsiong.
\v 19 Mui tor puo hobar lak noi ar. More tor ekkuo gaburo dogkie bana.” ’
\v 20 Ar the udinei tar babo sidu gelo. Hintu the onek durot thagke tar babe tare deginei sit puri udilo. Ar the daba-daba jeinei aza gori dhorinei sumilo.
\v 21 Tar puobuoi tare holo, ‘Ba, mui tor biruddie ar sorgot agede sibier biruddie pab gorsiong. Mui ar tor puo bili dagibar joggio noi.’
\v 22 Hintu babpuoi tar dajigunore holo, ‘Begottun gom haboran aninei tare urei duogi. Ar tare adot ar thengot joda pinei duogi.
\v 23 Pokta goru-shawhbuo aninei habogi. Anondo utchobe hei.
\v 24 Haron ei mor puobuo morsie, hintu the aro jiei uttie. Ami tare areiei, hintu ami aro tare suph pelong.’ Ar thara anondo utchob gora arambo gorilak.
\v 25 Hintu tar dangor puobuo hedot elo. Sebeden ette ghoro hai lungegi ghorot ette, baiddio jontro ro ar najodonde sunilo.
\v 26 The ek jon ghoro sagorsie daginei pujor gorilo, ‘Ei somosto hi awr?’
\v 27 The tare holo, ‘Tor guro-bheibuo ghorot ejchie. Tor babe tor bheibuo suge santie phiri elo hinottei pokta goru shawh buo haba bajei die.’
\v 28 Hintu dangor puobuoi rak olo. Ar the ghorot jebar no sar. Sebeden tar babe einei ghoro bidirie jebartei tare hujoli gorilogi.
\v 29 Hintu the tar babore holo, ‘Sun, edok bojor song mui tor sagorsie hadilung. Tor hoda mui ekbario aw-mannio no gorong. Hintu mui mor song somarsiegundoi anondo utchob goribartei, tui daw more ekbario ekkuo shagol shawh no duos.
\v 30 Hintu tor ei puobuo, beischie miliettei tor beg dhon-sompottigani ses gori dede sibie einei, pokta goru- shawhbuo tartei habi duoschie oi?’
\v 31 Tar babe tare holo, ‘Put, tui daw mor loge onsur agos. Mor beg dhon-sompottigani tor daw.
\v 32 Hintu anondo utchob gorana osit. Haron tor bheibuo morinei aro jiei uttie, ami tare areiei, hintu aro suph pelong.’ ”
\c 16
\s Sompotti Rakkolibuor Tulona Hoda
\p
\v 1 Jisu tar sisjiogunoreo holo, “Ek jon dhoni manjiortun ekkuo dhon-sompotti rakkoli elo. Tar dhon-sompotti rakkolibuoi tar sompottigani ses gori der gori manjie tare janeilakki.
\v 2 The tar dhon-sompotti rakkolibuore daginei tare holo, ‘Tor sombonde mui hendogkie-hendogkie sunongor. Tui mor dhon-sompotti rakkoli thei no paribie ar hinottei mor dhon-sompottiganir ijeb de.’
\v 3 Sebeden dhon-sompotti rakkolibuoi mone-mone holo, ‘Mor girojchuoi more tar dhon-sompotti rakkoli no rageibo ar hinottei mui hi gorim? Madi habibar mor bol nei, bikkie magibaro lajang.
\v 4 Dhon-sompotti rakkolittun more phelei dile manjie thara ghorot more ragan para mui hi gorim hobor pelung.’
\v 5 Tar girojchuottun jigune udor heion sigunore the jon bagene dagilo. Polim manuschuore the holo, ‘Mor girojchuore tui hodog di pas?’
\v 6 Manuschuoi holo, ‘Ek shot toonδ tel.’ Dhon-sompotti rakkolibuoi holo, ‘Tui udor lo ar bojinei seret-seret Ponjas toon leg.’
\v 7 Sebeden dhon-sompotti rakkolibuoi aro ek jonore holo, ‘Tui hodog di pas?’ Manuschuoi holo, ‘Ek shot barengδ gom.’ The tare holo, ‘Tor udoro hagoschan aninei azi bareng legki.’
\v 8 The salagi ham gorsie hinottei, girojchuoi aw-dharmig dhon-sompotti rakkolibuore baini gorilo. Haron ei songsaro manuschun, thara ei jugor phoro manuschunottun bes buddhi-bola.
\v 9 “Mui tomare hongor: Aw-dharmigo dhonloi tumi bondhu juro. Senottei jokkene tumi juri no paro, thara tomare siro jibonio ghorot gorba tulibak.
\v 10 Je sigon bepare bischias-joggio, the dangor bepareo bischias-joggio. Je sigon bepare aw-dharmig gore, the shagor bepareo aw-dharmig gorsio.
\v 11 Tumi judi songsaro dhonnoi bischias neie oi thele, soittio dhonani tomare honna bischias gorinei raga bajei dibo?
\v 12 Ar oinnio manjior jinijchoi judi tumi bischias neie oi thele, honna tomare tomar nijor nijeschani dibo?
\v 13 Ek jone di jon girojor ham gori no pare. Haron ek jonore the hinsie goribuo ar ek jonore the hos pebo bah, the ek jonore agudinei ar ek jonore the bis degibo. Tumi Itchioror ar dhon-sompotti daji oi parta noi.”
\v 14 Tengaδ pherettie Pharisiguneo sei beg hodagani suninei Jisure pheiz gorilak.
\v 15 Jisu tharare holo, “Tumi olade manjior mujungot dharmig holeiegun. Hintu Itchiore tomar ontorani hobor pai. Haron manjie jien baari moillio mone goron, Itchioro samne sien gin gore pa.
\s Jisur Oinnio Sigkie
\p
\v 16 “Johono agendi, manjie Mosir Nioman ar muniguno hodagani prosar gorsion. Sokkettun duri Itchioro rejjioganor gom hoboran prosar gori duon ar begkune somibartei sadon.
\v 17 Sorgo ar pittimigan boij jei pare, tobuio Niomanottun ekkuo puduoio boij jedo noi.
\v 18 “Je tar mogkuo sari dinei oinnio milie loi, the shanda gore. Ar je neg sarsie milie loi, theo shanda gore.
\s Lazar ar Dhoni Manuschuo
\p
\v 19 “Ek jon dhoni manus elo. The halisuri rongor ar dol habor urinei din bagene suge monggole thai.
\v 20 Ek jon Lazar nange bikari manus elo. Tare dhoni Manuschuo ghoro duoranot thondi. Tar goda heyeganot gobha elo.
\v 21 Dhoni manuschuor tebilottun jhuri porsie bhattun tar hebar mon. Ar huguruneo einei tar gobhagani liei duondi.
\v 22 Sebeden sei bikari Manuschuo morinei sorgo-dudtune Abrahamor buguot nejeilak. Ar sei dhoni Manuschuoio morinei tare garelakkoi.
\v 23 Padalot hosto bhug gori agede siot the uguredi rini seinei, durot gori Abrahamore degilo. The Lazareio Abrahamo horot degilo.
\v 24 The jogar parinei dagilo, ‘Oh ba Abraham, more doye gor. Mui ei agunonot shanggadik hosto pangor hinottei, Lazar tar angulo madagan juro panit bureinei mor jilan thanda gori dibartei tare dipada.’
\v 25 Hintu Abrahame holo, ‘Put, tui baji thagke gom-gom jinij peioschie sieni monot tul. Ar sedogkie gori, Lazar bojong jinijchani peie. Ikkunu the santona par ar tui hosto por.
\v 26 Ar sieni baraio, ittun tomar sidu ar honuo jone ujon-lamon gori no paribartei, di sere ekkan birat madipada, age. Senottei, Jara amar iot, toma idu jebar jei partak noi ar jara tomar iottun amar idu ebar ei par tak noi, di sere ekkan birat shokto pharok age.’
\v 27 Ar the holo, ‘Ba, tore hujoli gorongor doye gorinei tare mor babo ghorot dipade.
\v 28 Haron mor paschuo bhei agon. Tharaio ei hosto paidie jaganot no ejon para, the jeinei tharare uij duokkoi.’
\v 29 Abrahame tare holo, ‘Mosi ar munigune legkonde boiun tharar agon daw. Thara sei hodagani sundok.’
\v 30 Hintu the holo, ‘Oh ba Abraham! Noi, noi. Mora manjiortun judi thara sidu ek jon gele, tharar monani phireibak.’
\v 31 Sebeden Abrahame tare holo, ‘Thara judi Mosir ar muniguno hodagani no sunon, salen ek jon morattun udinei thara sidu geleio thara mandak noi.’ ”
\c 17
\s Bojong Ham Sombonde Jisur Sigkie
\p
\v 1 Sebeden Jisu tar sisjiogunore holo, “Manjiore pabot pelaidie jinij ebo. Hintu je sieni ebartei gore tar hobal purok.
\v 2 Ei sigonunottun ek jonore judi huno jone nejai, sale tar gortonabuot ekkuo dangor sil bani dinei tare sagorot phelei dile tartei gom obo.
\v 3 Uijkare thago! Judi tor bheie tor biruddie pab gore, tare aw-hoda hos. Ar the judi imie heinei mon phirei tare mab dis.
\v 4 The judi tor biruddie dine sat bar pab gorinei ar tor idu dine sat bar phiri einei haam hai ar judi the hoi, ‘Mui mon phireiong,’ tare mab dis.”
\v 5 Tar pore diphadeigun holak, “Amar bischiaschan barei de.”
\v 6 Hintu Probuie holo, “Tomar judi ekkuo sorjio biji para bischias theinei ei opol gajchuore ho, ‘Uguri jeinei sagorot porloi.’ The tomar hoda manibo.
\v 7 “Dorilo, tomartun ek jonor ekkuo daji alsuorloi bah bera-shagol soralloi. The hedottun elegoi honna thare hobo sei, ‘Jhadi-jhadi einei bojsi ar bhat ha’?
\v 8 Hintu sien the tare no hobogi na, ‘More hebar bhat, bari de. Tui jugoleinei thak, ar mui haade more barsei thak . Mui hei udilegoi the tui heis’?
\v 9 Dajibuore ugum gora jeiede doge gorsie hinottei, the tare donniobad dibo parapang? mui mone no gorong.”
\v 10 Tumio thik sedogkie, mui tomare ugum gorsiongge sieni tumi begkani gorilie, tumi hoio, ‘Ami aw-gunor daji. Ami daw bana amar daettogan gorilongge.’ ”
\v 11 Sei lokke Jisu Jerusalemor mokkie jade, Samaria ar Galili dejo phurinei jar.
\v 12 The ekkan adamot sominei, dos jon pharangi manus lagot pelo. Thara durot thiei agon.
\v 13 Thara birat ro gori holak, “Guruthagur Jisu, amare doye gor”
\v 14 Sebeden Jisu tharare deginei holo, “Jo, dhormothagurunore degogoi. Ar thara jade-jade, tharar pharangigani sudduo olo.”
\v 15 Tharattun ek jone Jisu tare gom gori dilo bili deginei, the phiri elo. Birat ro gori Itchiorore baini gorilo.
\v 16 Madi hittendi sog phirienei Jisur thengot porinei the Jisure donniobad dilo. The elode samaria manus.
\v 17 Jisu holo, “Dos jon mui sudduo gorsiongge noi ni? Hintu aro naw jon hudu?
\v 18 Ei be-jadibuo bade ar huno jone Itchiorore baini goribartei phirchuon ni?”
\v 19 Sebeden Jisu tare holo, “Udinei jagoi. Tor bischiaschane tore gom gorilo.”
\s Itchioro Rejjiogan Ejanar Hoda
\p
\v 20 Itchioro rejjiogan hokke ebo Pharisigune Jisuttun pujor gorilak. Jisu uttor dilo, “Itchioro rejjiogan dega jai para gori no eje.
\v 21 Thara hodak noi ‘Sawh, iot age,’ bah, ‘Sawh ubuot age’ Suno, haron Itchioro rejjiogan tor bidirie age.”
\v 22 Sebeden Jisu tar sisjiogunore holo, “Somoibuo ebo, sokke tumi Munischioror Puobuor ekkuo din sebar tomar shanggadik mone hobo. Hintu tumi sei dinnuo degi no peba.
\v 23 Thara tomare hobak, ‘Iot sawhgi!’ Bah ‘Udu sawhgoi!’ Thara loge no jeio pune-pune no jeio.
\v 24 Haron deba jhimilenei agaschan ek dagottun duri aro ek dag song phor goraidie dogkie, Munischioro Puobuor amolot sedogkie obo.
\v 25 Hintu akke mui baari hosto peim. Ar ei jugo manuschune more aw-pela goribak.
\v 26 “Noa amolot jedogkie oie, Munischioro Puobuor amoloto thik sedogkie obo.
\v 27 Noa jahajchanot uttiegoidie dinnuo song heion-theion, ar bo diedi goridak. Sebeden paniban oinei begkun ses oion.
\v 28 “Lotor amoloto thik sedogkie elo. Thara heion-theion, beja-hine gorsion, lageion ar ghor tullion.
\v 29 Hintu Lote jei dinnuot Sodom sohoranottun nigili gelo, agajottun agun ar gondrogo jhor porinei begkun nosto oion.
\v 30 “Munischioro Puobuo dega dibogidie dinnie thik sedogkie obo.
\v 31 Sei dinnie je salo ugure thai, the laminei ghoro bidiriettun tar pojabiriegani no anokkoi. Ar thik sedogkie gori je tar hedot thai, tar pojabiriegani anibalottei the ghorot phiri no jok.
\v 32 Lotor mogkuore monot rageio.
\v 33 Je tar poranan rokkie goribartei sai, the areibo. Ar je tar poranan arai, the rageibo.
\v 34 Mui tomare hongor, sei reidtuot, di jon ekkan bischonot thele, ek jonore tuli neja obo ar ek jonore phelei ja obo.
\v 35 Dibie miliei eksomare bara bande, ek jonore tuli neja obo ar ek jonore phelei ja obo.
\v 36 Sei lokkene hedot di jone ham gorte, ek jonore tuli neja obo, ar ek jonore phelei ja obo.”
\v 37 Sebeden thara holak, “Probu, sieni hudu obo?” Jisu tharare holo, “Jiot morabuo age, siot dhoba silun eksomare thubeibak.”
\c 18
\s Rani-miliebuor Dorjio Dhoranar Hoda
\p
\v 1 Asha no areie gori onsur bor magibartei, Jisu tharare ekkan tulona hoda hoi dilo.
\v 2 The holo, “Ekkan sohorot ek jon bijier gori die elo. The Itchiorore no dhorai ar manuscho hie no gore:
\v 3 Ar sei sohoranot ekkuo rani-milie elo. The nitto bijier goridiebuo sidu jai ar hoi, ‘Mor biruddibuoloi gorongotte bijieran sirei dena thik mode bijier goride.’
\v 4 Bhaluk bilom song bijier goridiebuoi sien gori dibar no sai. Hintu porendi the bhabi selo, ‘Mui Itchiorore no dhorang ar manuschio hie no gorong.
\v 5 Hintu ei rani-miliebuoi more thoschie lagai hinottei, tar bijieran thik mode gori dim. Mui judi sien gori no duong, the no ageie gori ebo, ar more agei dibogi.’ ”
\v 6 Sebeden Probuie holo, “Be-dhormi bijier goridiebuoi hi hoi suno.
\v 7 Itchiore bei tullie manuschune tare reide-dine dagilie the thik mode oinniei bijier gori dibo noi ni? The tharare obohela goribuo ni na?
\v 8 Mui tomare hongor, the jhadi gori thik bijier gori dibo. Hintu Munischioro Puobuo ele, songsarot bischiaschan pebogi ni?”
\s Pharisibuor Ar Hajana- tulliebuor Tulona
\p
\v 9 Jigune nijere-nije dharmig bili bischias goron ar manjiore hitchu mone no goron sigunoreo Jisu ei tulona hodagan hoi dilo.
\v 10 The holo, “Di jon manus bor magibartei Mondirbuot gelak. Ek jon olode Pharisi ar ek jon olode hajana-tullie.
\v 11 Pharisibuoi thieinei the bormagode holo, ‘Oh Itchior, mui oinnio manjio dogkie bolajuri, oinniei gorie, shanda gorie ar ei hajana-tulliebuor dogkie noi hinottei mui tore donniobad dongor.
\v 12 Saptai di bar ubos thang, ar mui ham hangge sittun dos bhagor ek bhag duong.’
\v 13 Hintu hajana-tulliebuoi durot gori thiei age. The agajo mokkieo rini sebar sahoj no pelo. The tar bugkuo bugkei-bugkei holo, ‘Oh Itchior, mui pabi, more doye gor.’
\v 14 Mui tomare hongor: Itchiore ei hajana-tulliebuoi ghorot jade dharmig bili mone gorilo, hintu Pharisibuore noi. Haron je nijere-nije dangor mone gore, tare sigon bana obo. Ar je nijere-nije sigon holai, tare dangor bana obo.”
\s Jisu Ar Sigon Gurogun
\r Mot 19: 13-15; Mak 10:13-16
\p
\v 15 Ar manuschune tharar sigon gurogunoreio tar idu annion jene Jisu tharare dhorinei asirbad gore. Hintu sisjiogune deginei tharare aw-hoda holak.
\v 16 Hintu Jisu tharare daginei holo, “Sigon gurogunore mor idu ebartei duo, tharare mana no gorsio. Haron Itchioror rejjiogan olode ei sigon guroguno dogkien.
\v 17 Mui tomare soittio hodagan hongor: Je esannie ekkuo sigon guroi Itchioro rejjiogan gojhi loidie dogkie gori gojhi no loi, the sidu somi parto noi.”
\s Ek Jon Dhoni Sason-gorie
\r Mot 19:16-30; Mak 10:17-31
\p
\v 18 Ek jon dhoni sason-gorie pujor gorilo, “Gom guruthagur, ononto jibon pebartei mor hi gora poribo?”
\v 19 Sebeden Jisu tare holo, “Tui a hittei more gom hole? Itchior bade ar ek jono gom nei.
\v 20 Tui shilegun hobor pas daw, ‘Shanda no goris,’ ‘Hun no goris,’ ‘Sur no goris,’ ‘Mijie shakki no dis,’ ‘Tor bab magunore sorman goris.’ ”
\v 21 Manuschuoi holo, “Gaburottun duri sei beg ugumani mui palei ejongor.”
\v 22 Jisu sien suninei, tare holo, “Ejosong tor ekkan jinij bagi age. Tor hi-hi age sieni begkani bejinei tengagunδ gorib dugkiere bhag gori degoi. Sorgot tor dhon thebo. Sebeden einei mor pije-pije eis.”
\v 23 Hintu manuschuoi sei hodagani suninei baari monot dug olo. Haron the baari dhoni.
\v 24 The baari monot dug oiede Jisu deginei holo, “Jigunor dhon-sompotti age sigunor Itchioror rejjioganot somade hodog aghattie!
\v 25 Haron ek jon dhoni manus Itchioror rejjioganot somana darane ekkuo uth sujor pajidi sominei nigili janagan bes utchuo.”
\v 26 Sebeden suinnionde sigune holak, “Salen, honna mukti oi paribo?”
\v 27 Hintu Jisu holo, “Manjiortei jieni aw-sombob, sieni Itchiorottei sombob.”
\v 28 Sebeden Pitore holo, “Sah, ami beg phelei einei tor loge elong.”
\v 29 Jisu tharare holo, “Mui tomare soittio hodagan hongor: Itchioror rejjioganottei hoiek jone ghor-duor, bab-ma, bhei-bon, mog-puo phelei ejchion.
\v 30 Ei jugkuot thara sittun onek dunuo pebak. Ar ebode jugkuot thara ononto jibon pebak.”
\s Jisur Morono Hodagan Agami Hoi Dilo
\r Mot 20:17-19; Mak 10:46-53
\p
\v 31 Jisu tar baro jon sisjio ek huredi ninei tharare holo, “Suno, ami Jerusalem song jeir. Munigune Munischioro Puobuor sombonde legkuonde sieni begkani puron obo.
\v 32 Haron thara more Be-jadtunor adot gojei dibag. Thara more azibak, thatta goribak ar more sep phelei dibag.
\v 33 Thara more sabuk maranar porendi morei pheleibak. Ar tin dine mui aro jiei udim.”
\v 34 Sisjiogune sei hodagani ekkano no bujilak. Sei hodagani tharattun ghubei thuo oie hinottei tharare the hi holo hobor no pelak.
\s Ek Jon Bikkie Magie Han Gom Gorilo
\r Mot 20:29-34; Mak 46-53
\p
\v 35 Sebeden Jisu Jerikko sohoro hai lunginei ek jon han manus podo pazarat bojinei bikkie magode degilo.
\v 36 Jhag-jhag manus jade, hi awr the pujor gorilo.
\v 37 Thara tare holak, Nazareth hullie Jisu jar.
\v 38 Sebeden birat ro gori the holo, “Jisu, Davidor Puobuo, more doye gor.”
\v 39 Akke-akke jadonde manuschune the sub gori thebartei tare gubilak. Hintu the sie bes birat-birat ro gori holo, “Davidor Puobuo, more doye gor.”
\v 40 Sebeden Jisu mow oinei manuschuo tar idu anibartei ugum gorilo. Manuschuo tar hai lunginei, Jisu tartun pujor gorilo,
\v 41 “Mui tore hi gori didung tortun mone hoi?” Sebeden the holo, “Probu, mui degidung sang.”
\v 42 Jisu tare holo, “Tui degis. Tor bischiaschane tore gom gorilo.”
\v 43 Jogon-togon manuschuoi sogedi degilo. Ar the Itchiorore baini gorinei Jisur pune-pune ja dorilo. Begkune sien deginei tharaio Itchiorore baini gorilak.
\c 19
\s Zakaia Ghorot Jisu Udilogoi
\p
\v 1 Jisu Jerikko sohorot sominei phuri jar.
\v 2 Ar sawh, siot ek jon Zakaia nange hajana-tulliegunor murubbi elo. The olode dhoni manus.
\v 3 Jisu honna sebartei tar mone hor. The bakkon hinottei manuschuno andole Jisure no degilo.
\v 4 Senottei Jisu jadte mokkie the daba-daba jeinei the Jisure dege para ekkuo jogona gajot udilogoi.
\v 5 Ar Jisu sei jaganot lungineigoi, the ujonnie selo ar tare deginei tare holo, “Zakaia, Jhadi lambi. Haron tor ghorot edchie mui gorba udi peimbi.”
\v 6 Zakaia hijie-hijchie gori laminei, the Jisuloi hujhi gori egottor ologi.
\v 7 Hintu sien deginei thara begkune budbudeinei holak, “Pabi manuschuo ghorot the gorba udilogoi.”
\v 8 Zakaia thieinei Probure holo, “Sunis Probu, gorib-dugkiere mor dhon-sompottigani song bhag dim. Ar mui judi harottun mijie-mijie gori loi thang, ser dunuo gori phirei dim.”
\v 9 Jisu Zakaiare holo, “Eteo Abrahamor bongso hinottei, edchie ei ghoranot muktigan elo.
\v 10 Haron, Munischioro Puobuo ajhi jeie manuschun togeibartei ar tharare uddhar goribartei ejchie.”
\s Doschuo Minarorδ Tulona Hoda
\p
\v 11 Thara sei hodagan suni agonde lokke, Jisu aro ekkan tulona hoda hoi dilo. Haron Jisu Jerusalemo hai lungiegi hinottei thara mone gortonde Itchioro rejjiogan jogon-togon dega dibar oiegi.
\v 12 Senottei, Jisu holo, “Ek jon bhoddro manjie tartei ekkan rejjior raja obartei ar phiribarlottei ekkan duro dejot gelo.
\v 13 The tar dos jon daji daginei, tharare jon bagene ek mina ek minaδ dinedi tharare holo, ‘Mui phironggoi song igundoi bebar gorogoi.’
\v 14 Hintu tar dejchano manuschune tare hos no pan. Tar pune-pune ek dol hobor buo dipadelak. Thara holak, ‘Ei manuschuo amar ugure raja odo ami no sei.’
\v 15 Manuschuoi rejjiogan gojhi lonar porendi the phirilogoi. Sebeden sei dajigun jigunore the tengaδ die, bebar gorinei hodogkuo hameilak sebartei ugum dinei tar idu daga bajei dilo.
\v 16 Polim manuschuo tar idu einei hologi, ‘Probu, tor minabuoiδ dos mina hameie.’
\v 17 The tare holo, ‘Gom oie. Tui gom daji. Tui hom jinijot bischias-joggio ole hinottei, doschan sohoro ugure odhihar pebe.’
\v 18 Tar porendi ejchiede manuschuoi einei tare hologi, ‘Probu, tor minabuoiδ pas mina hameie.’
\v 19 The tare sedogkie aro sibiereo holo, ‘Tui paschan sohor sason goris.’
\v 20 Aro ek jon tar idu einei hologi, ‘Probu, sah eie tor minabuoδ. Rumol haniloi mui moja gori thoiong.
\v 21 Haron tui huttieri manus hinottei, mui tore doreong. Tui jien no thos, sien tuli los ar jien no sidos sien habi los.’
\v 22 The tare holo, ‘Tui daji. Tor hodaloi mui tore dhorim. Tui hobor pas mui huttieri, jien no thong sien tuli long, jien no sidong sien dieng.
\v 23 Senottei, tui mor tengagunδ bankot joma dibar osit elode noi ni? Sebeden mui phirinei shuttun somot pelungundi.’
\v 24 Sei hai thiei agonde sigunore bhoddro manuschuoi holo, ‘Tartun minabuoδ loinei doschuo mina agede sibiere duo.’
\v 25 Sebeden thara tare holak, ‘Probu, tartun daw dos minaδ age.’
\v 26 Haron mui tomare hongor: Jadtun age, tare aro die obo, hintu jadtun nei, tar agede sieno tartun hari luo obo.
\v 27 Hintu more raja no manonde sei mor sottrugun idu ano. Mor mujungot tharare morei pelogi.’ ”
\s Jisu Raja Dogkie Coni Somilogoi
\r Mot 21:1-11; Mak 11:1-11; Jhn 12:12-19
\p
\v 28 Jisu sei hodagan hoi phuronar porendi, akke-akke the Jerusalem song ja dorilo.
\v 29 Sebeden Oliv Mounnuo hai Bethphage ar Bethani adamanit lunginei, the di jon sisjio dipadelo.
\v 30 The tharare holo, “Tomar mujungedi adamanot jo. Tumi adamanot somibagoio ekkuo gadha shawh bannie gori debagoi. Huno jone sibier pidit no soron. Sibie hueinei anogoi.
\v 31 Huno jone judi tomare hon, ‘Gadha shawhbuo hittei hulor?’ Tharare hoio, ‘Probur ibie lager.’ ”
\v 32 Di jon hoborbuo gelakkoi. Jisu tharare hoiede doge-doge thara begkani degilakkoi.
\v 33 Thara gadha shawhbuo phuode, girojchune holak, “Gadha shawhbuo a hittei hulor?”
\v 34 Thara holak, “Probur ibie lager.”
\v 35 Gadha shawhbuo thara Jisur idu anilak. Gadha shawhbuor pidit habor bijei dinedi Jisure tulilak.
\v 36 Jisu jade manuschune tharar haborani podot bijei dedon.
\v 37 Ar sokke Jisu Oliv Mounnuottun lambegi hai einei beg sisjiogune utchuo olak. Beg amok hamani thara degkuon hinottei thara joi-jogar pari-pari Itchiorore baini gorton.
\v 38 Thara hodon, “ ‘PROBUR nange ejette Rajabuo donniobad gori thok!’ Sorgot shanti ok ar Itchioror baini ok!”
\v 39 Sebeden manjior jhagottun hoiek jon Pharisie Jisure holak, “Guruthagur, tor sisjiogunore aw-hoda hona.”
\v 40 Jisu tharare holo, “Mui tomare hongor: Ei manuschune juro gori thele, jogon-togon sillune madi udibag.”
\v 41 Hai lunginei, the sohoran sien dharai deginei hanilo.
\v 42 The holo, “Shantittei hi jinij lagibo edchie tui judi hobor pede! Hintu ikkunu sien tomar sogottun lugei thuo oie.
\v 43 Haron dinun etton, sokke tor sottrugune tor seropala madiloi dewal banebak ar tomare seropala giri rageibak. Tore sero hittendi giribakki.
\v 44 Sebeden thara tore tor puo-shabagun somot madit phelei dibagki. Thara soga-sokkie sillun ekkuoio thoi didak noi. Haron Itchiore tor idu hokke ejchie \f + 19: 44 Itchiore tor idu hokke edchie: Judaigunor Itchiorbuo ebar somoi.\f* tui hobor no pas.”
\s Jisu Mondirbuo poriskar gorilo
\r Mot 21:12-17; Mak 11:15-18
\p
\v 45 Sebeden Jisu Mondirbuot gelo. Siot beja-hine gortonde sigunore dabeidie dhorsiegoi.
\v 46 The tharare holo, “Sastrot lega age, ‘Mor ghoran bor magede ghor huo obo.’ Hintu tumi ienore ‘dagedor haath’ banei phellio.”
\v 47 Din bagene Mondirbuot The sigkie dilo. Hintu rajguruthagurune, dhormo niomo mastorune ar manuschunor murubbigune tare morei pheleibar sadon.
\v 48 Hintu beg manuschune hup mon di tar hodagani suni than hinottei, thara tare hitchu gori no parilak.
\c 20
\s Jisur Odhiharan Pujor Gorton
\r Mot 21:23-27; Mak 11:27-33
\p
\v 1 Sei lokke ek dine edogkie olo, Mondirbuot manuschunore Jisu sigkie der ar gom hoboran prosar gorer. Sebeden rajguru-thagurune ar dhormo niomo mastorune borjonnun somot tar idu elak.
\v 2 Thara Jisure holakki, “Tui amare ho ieni hi odhihare goror? Bah honna tore ei odhiharan die?”
\v 3 Jisu tharare uttor dilo, “Muio tomare ekkan prosono pujor gorim.
\v 4 More ho: Johonor baptismagan sorgottun nahi, manjiortun?”
\v 5 Sebeden thara-thara huobula gorte holak, “Ami judi hoi ‘Sorgottun’, salen, the hobo, ‘A hittei tumi tare bischias no goro?’
\v 6 Ami judi hoi, ‘Manjiortun’, beg manuschune amare sil mela dibag. Haron thara Johonore ek jon muni bili mani loion.”
\v 7 Sebeden thara uttor dilak sien huttun, thara hobor no pan.
\v 8 Jisu tharare holo, “Ieni hi odhihare mui gorong muio tomare no hom.”
\s Anggur Bagan Shuliegunor Tulona Hoda
\r Mot 21:33-46; Mak 12:1-12
\p
\v 9 Sebeden Jisu ei tulona hodagan manuschunore hoi die arambo gorilo, “Ek jone ekkan anggur bagan tullie. The hed goriegunore anggur baganan do-bhagi denar porendi, bi-dejot diri gori thelogoi.
\v 10 Anggur sinibar okto oinei, the tar bhagkuo anibalottei tar sagorsie ek jon hed gorieguno sidu dipadelo. Thara tare mari marai suduo adtoi phirei dilak.
\v 11 The aro ek jon sagorsie dipadelo. Tareo laj gor para gori mari marai suduo adtoi phirei dilak.
\v 12 Tin baro dijiet, the dipadeiede sagorsiebuoreo gha gori didai, baganano bharedi phelei duon.
\v 13 Sebeden anggur baganano girojchuoi holo, ‘Mui hi gorim daw? Mor agojor puobuo dipadang. Tare thara degile, ole sorman goribak.’
\v 14 Hintu hed goriegune tare deginei, thara-thara huobula gorton, ‘Ete daw porendi sompottir girojchuo obo. The pebode sompottigani ami pei para, tare morei phelei.’
\v 15 Sebeden thara tare baganano barendi phelei dinei morei pheleilak. Anggur baganano girojchuoi tharare hi goribogi sei?
\v 16 The einei sei hed goriegunore nas gorinei onnio hed goriegunore baganan dibogi.” Akke thara ien suninei thara holak, “Sien huno din no ok.”
\v 17 Sebeden Jisu tharare seinei holo, “Salen, ei bhagot Sastro hodagano orthogan hi?
\q ‘Ghor-tulliegunor monot no porede silluo, hunot mul silluo olo.’
\p
\v 18 Je sei silluo ugure pore, the guri oi jebo. Ar sei silluo jar ugure pore, the phagu oi jebo.”
\v 19 Sokkene rajguruthagurune ar dhormo niomo mastorune Jisure dhoribartei pod togeilak. Haron thara buji parilakke ei tulona hodagan the tharar biruddie hoie. Hintu thara manuschunore dorelak.
\s Kaisarore Hajana Dena
\r Mot 22:15-22; Mak 12:13-17
\p
\v 20 Sei murubbigune Jisure sog di agon. Tare hodat phajeinei, odhihari ar hemoda-bola sason-goriebuor adot gojei di paron para, thara dharmig bhes dhora bajei dinedi, guptosor \f + 20:20 guptosor: je hunojone judduor age sottru jagat surgori jeinei hobor loi.\f* dipadelak.
\v 21 Guptosorune tartun pujor gorilak, “Guruthagur, ami hobor pei tui soittio hoda hos ar soittio hodagani shigas. Harore eitzabor nei gori tui soittio gori Itchioro hodagani shigas.
\v 22 Niomo doge Kaisarore ami hajana diduong ne no diduong?”
\v 23 Hintu Jisu tharar bojong monani hobor peinei tharare holo, “Hittei more joga sor?
\v 24 More ekkuo denariδ poijieδ degogi. Ibie har subhi ar har hoda lega age?” Ar thara uttor dilak, “Kaisaror.”
\v 25 Sebeden Jisu holo, “Kaisara jinijchani Kaisarore duo ar Itchioror jinijchani Itchiorore duo.”
\v 26 Manuschuno mujungot thara tare hodat phajei no parilak. Tar uttoran suninei thara amok oinei juro gori thelak.
\s Morattun Jiei Uttie Neg-mogor Hoda
\r Mot 22:23-33; Mak 12:18-27
\p
\v 27 Sebeden hoiek jon Sadduki, jiei uduonagan nei honde sigune Jisur idu einei tartun pujor gorinei holak:
\v 28 “Guruthagur, amattei Mosi legkiede: Ek jon manus judi mog loinei, puo no peie gori mori jai, sei manuschuor guro bheibuoi tar boschuore loinei tar bheibuottei bongso rokkie gori di pebo.
\v 29 Ek ghorot sat bhei elak. Begottun bor bheibuoi mog loinei, puo no peie gori mori jeie.
\v 30 Tar toledi guro bheibuoi tar boschuore loinei, theo puo no peie gori mori jeie.
\v 31 Sebeden tin lombor guro bheibuoio tar boschuore lolo. Sedogkie gori beg sat bheie loinei puo no peie gori mori gelak.
\v 32 Ar bego jere miliebuoio mori gelo.
\v 33 Senottei, jiei uduonaganot the har mog obo? Haron thara sat bheie begkune tare mog ijebe loion.”
\v 34 Jisu tharare uttor dilo, “Ei jugo manuschune lo-li goron ar bo duon.
\v 35 Hintu jigun morattun jiei udinei ebode jugkuot thebar lak, thara neg-mog lo-li, ar bo diedi gortak noi ar.
\v 36 Thara Itchioro puo, jiei uttie puo obak hinottei, sorgo-dudtuno dogkie mortak noi ar.
\v 37 Hintu morattun jiei tulona hodagan Mosi angie hero jaburbuo siot degeie. Haron the Probure daginei hoie, ‘Abrahamor Itchior, Isaakor Itchior, ar Jakobor Itchior.’
\v 38 Haron the olode moragunor Itchior noi hintu jedagunor Itchior. Haron tar darai begkune jeda agon.”
\v 39 Sebeden hoiek jon dhormo niomo mastore Jisure holak, “Guruthagur, tui thik hoda hole.”
\v 40 Huno ekkanor sombonde tartun pujor goribar tharar sahoje no hulelo ar.
\s Kristo Har Puo
\r Mot 22:41-45; Mak 12:35-39
\p
\v 41 Jisu tharare holo, “Kristo Davidor Puo bili thara hittei hon?
\v 42 Haron Gido boibuot Davide the nije hoie,
\q ‘PROBUIE, mor Probure hoie, “Mor denedi boji thak.
\v 43 Tor sottrugun jedogkon song, tor thengot tole no thong, sedogkon song boji thak.” ’
\p
\v 44 “Davide the nije tare ‘Probu’ hoie, a hingori Kristo Davidor Puo oi pare?”
\v 45 Beg manuschune suni agonde lokke, Jisu tar sisjiogunore holo,
\v 46 “Dhormo niomor mastorunottun tumi uije thagkuo. Lamba shilum urinei bereibar tharattun mone hoi. Ath-bazarot manjiortun salam hebar tharattun mone hoi. Synagogot begottun moillioban bojibar jaga ar haana-meitbanot begottun gom bojibar jaga tharattun mone hoi.
\v 47 Thara rani-milieguno ghorani hari lon. Barendi degebartei lamba-lamba gori bor magon. Thara shanggadik sasti pebak.”
\c 21
\s Gorib Rani-Miliebuor Dan Goranagan
\r Mak 12: 41- 44
\p
\v 1 Jisu uguredi rini seinei, dhoni manuschune Mon-dirbuo dan-baksubuot tharar dhonani bhorei dedonde degilo.
\v 2 Ekkuo gorib rani-miliei dibie pidolor poijieδ bhorei dedegoi the degilo.
\v 3 The holo, “Mui tomare soittio hodagan hongor: Sei gorib rani-miliebuoi thara begkunottun bes tengaδ bhorei dilogi.
\v 4 Haron oinnio beg manuschune daw tharar alajhala dhon agede sittun Itchiorore dan dilakkidie. Hintu the tar goribpanottun the dilogi. Tar bajibar jieni age, sien begkan the dan-baksubuot bhorei dilogi.”
\s Jugor Sejor Sinnogani
\r Mot 24:1-35; Mak 13:1-31
\p
\v 5 Mondirbuo hingori doul-doul silloi, ar dan gorsionde sieniloi sajeion, sei sombonde hoiek jone hodon.
\v 6 Sebeden Jisu holo, “Dinun ebag, tumi degotte sillun ekkuoio soga-sok gori thedak noi. Begkun lugimari phelei dibag.”
\v 7 Thara tartun pujor gorilak, “Guruthagur, sieni homole obo? Sieni homole ghodi jebo, ar sieni ghodi jebar ole hi-hi sinno thebo?”
\v 8 Jisu holo, “Huno jone tomare hu-podedi neje no paron para uijkare thagkuo. Haron onek jone mor nange einei hobakki, ‘Mui deie the,’ ar ‘Somoibuo hai ejer.’ Senottei tharar pune-pune no jeio.
\v 9 Judduor hoda ar uruttul hoda sunilie no doreo. Haron sieni akke ghodi ja poribo. Hintu thuman hara edo noi.”
\v 10 The eksottie holo, “Ek jade oinnio jador biruddie obak, ar ek rejjioi oinnio rejjior biruddie judduo goribak.
\v 11 Jagai-jagai bor-bor bhujol bebo, bhadorad poribo ar, awsin-awsin biedi obo. Agajot dor gore para dangor sinno dega jebo.
\v 12 “Hintu sieni ghodi no jade, manjie tomare dhoribak. Tomare dug-hosto lageibak, synagogot ar jielot borei dibagkoi. Mor nanganottei thara tomare raja ar sason-gureiguno mujungot nejeibak.
\v 13 Tharare shakki obartei sien tomar sujuk hadibo.
\v 14 Senottei tumi tomar rokkiettei hobagoi akke duri monot jugol gori tho no poribo.
\v 15 Haron mui tomare gom hoda ar gom buddhi jobei dim. Tomar biruddigune huno jone sien badha di partak noi, ar torgoio gori partak noi.
\v 16 Hintu tomar bab-magune, bheiune, sodorsiei ar bondhugune tomare dhori dibag. Tomar hoiek jon morei pheleibak.
\v 17 Mor nanganottei beg manjie tomare hos no pebak.
\v 18 Tomar mada sul ekkano ajhi jedo noi.
\v 19 Soijjio gori theinei tumi mukti peio.
\v 20 “Jerusalemo seropala soinni-ogun degilie, Jerusaleman nas obar oie bili mone gorsio.
\v 21 Sokkene Judea dejot agonde sigune moununot dhei jadok. Sohoranot thebakke sigun nigili jadok. Ar jigune sohorano barendi thebak sigun sohoranot no somodokkoi.
\v 22 Haron sei dinun hena uguroidie din. Pobitro Sastrot hoiede sieni begkani puron obo.
\v 23 Sei lokke pedoli-milie, ar hujhi porma miliegunor hobal puribo. Haron dejchanot birat dugko-doja ar ei manuschuno ugure Itchioro rakkan lungibogi.
\v 24 Thara haba hebak ar beg jado sere tharare banidajit hada obo. Be-jadtunor somoibuo par oi song Be-jadtune Jerusaleman thengo tole goribak.
\v 25 “Belanot, sananot, ar taragunot sinno dega jebo. Sagoro tubolo roi, ar dorgorede para juore pittimit jadtune jagulug bodibag.
\v 26 pittimit ebode sieni dore, ar sintiei manuschunot monani soittio oi jebo. Haron agajo hemodagani digdigei die obo.
\v 27 Ar sebeden Munischioro Puobuore meg sagot gori hemodaloi ar birat oborug gori ette thara degibak.
\v 28 Sieni begkani ode arambo ole, tomar muktigan hai ebo hinottei, sirie alok gorinei rini seio.”
\v 29 Sebeden Jisu tharare ekkan tulona hoda hoi dilo, “Dumur gajchuo, ar beg gajchun rini sawh
\v 30 Hor uttie degilie, tumi hoi parode gorom din hai ejchie.
\v 31 Ei sedogkie gori jokke ieni ghodi jade degiba, tumi mone goribade Itchioro rejjiogan hai ejchie.
\v 32 Mui tomare soittio hodagan hongor: Sieni begkani ghodi no gele, ei jugko lugi jedo noi.
\v 33 Sorgo ar pittimigan lugi jebo, hintu mor hodagani huno din lugi jedo noi.
\v 34 Hintu tumi nijere-nije uij rageio. A no ole, haba-dabai, mattole, ar ei songsaro sintiei tomar monani gour oinei, addikie gori sei Dinnuo tomar idu lungibogi.
\v 35 Haron sei dinnuo pittimit thebakke beg manuschuno idu idi dogkie gori lungibogi.
\v 36 Onsur uijkare thago. Ebode sieni begkanittun sari jei paro para ar Munischioro Puobuor mujungot thiei po para shokto goribartei bor mago.”
\v 37 Sei lokke, dinot Jisu Mondir-buot sigkie de, ar reid ole, Oliv Mounnuot jeinei thaigoi.
\v 38 Ar bennie pottie beg manuschune tar hodagani sunibartei Mondirbuot jan.
\c 22
\s Jisure Dhori Dibartei Juda Iskariode Ham Helo
\r Mot 26:14-16 ; Mak 14:10-11
\p
\v 1 Moli-agullie pidie Utchob-pan, Rokkie Utchob honde sien hai ejchie.
\v 2 Manuschunore dhoran hinottei, rajguruthagurune ar dhormo niomo mastorune Jisure morei pheleibartei sadon.
\v 3 Sebeden Juda, hellie nange Iskariod honde sibier monot Soitan somilo. The olode baro jon sisijiottun ek jon.
\v 4 The rajguruthaguruno sidu ar Mondiro poliso porisalona gorieguno sidu jeinei hingori the Jisure dhori di dibo hologoi.
\v 5 Thara hujhi oinei tare tengaδ dibartei haam helak.
\v 6 Theio manilo, ar manuschunottun durot gori thagke seiot the Jisure dhori dibartei sujuk togar.
\s Probur Bellie Haanabuo
\r Mot 26:17-30; Mak 14:12-16
\p
\v 7 Sebeden Moli-agullie pidie Utchobpanot, Rokkie Utchobo bera-shagolo shawhbuo habonde dinnuo lungilogi.
\v 8 Jisu Pitorore ar Johonore dipadelo. The tharare holo, “Rokkie Utchobo haanabuo hebartei jeinei jugol gorogoi.”
\v 9 Thara tare holak, “Ami hudu jeinei jugol gori dibonggoi tortun mone hoi?”
\v 10 Jisu tharare holo, “Suno, tumi sohoranot somibagoio, ek jon morode hummoi pani buode tomar mokkie ebo. The sumibogoidie ghoranot tar pune-pune jeio.
\v 11 Ar sei ghoro girojchuore hoio, ‘Guruthagure hoiede, “Mor sisjiogun somot Rokkie Utchobor haana hembe gorba gudhibuo hudu?” ’
\v 12 Ghoro girojchuoi tomare uguro tolat ekkuo sajeie dangor gudhi degei dibo. Rokkie Utchobo haana siot jugol gorsiogoi.”
\v 13 Thara jeinei, Jisu tharare hoiede doge-doge lagot pelakkoi. Sebeden Rokkie Utchobo haana thara jugol gorilak.
\v 14 Okto oinei, Jisu tar baro jon sisjio somot hebartei bojilo.
\v 15 Sebeden the tharare holo, “Hosto bhug goribar age, ei Rokkie Utchobo haanabuo tomarloi eksomare hobar mortun baari mone hor.
\v 16 Haron mui tomare hongor, Itchioro rejjiot Rokkie Utchobpan puron no oi song ei haanabuo hedung noi ar.”
\v 17 Sebeden the golojchuo adot loinei donniobad dilo. Ar the holo, “Ien loinei tomar moiddie bhag goro.
\v 18 Haron mui tomare hongor, Itchioro rejjiogan no eje song, mui angguro ros hedung noi ar.”
\v 19 Sebeden the pidiegan adot loinei donniobad dilo. Ar the pidiegan hotta gorinei tharare dinedi holo, “Ien olode mui tomare dimbie heyegan. More monot rageibartei ien gorsio.”
\v 20 Thik sedogkie gori thara haanar porendi, the golojchuo adot loinei holo, “Ei golojchuo olode mor logandoi die nuo nioman, jien tomartei dali die oie.
\v 21 Hintu sawh, more dhora bajei dibode adtano mor loge tebilanot age.
\v 22 Munischioro Puobuottun Itchiore thik gorsiede doge-doge mora poribo. Hintu more dhora bajei diebuor hobal puribo!”
\v 23 Sebeden sisjiogune tharattun honna edogkie goribuo thara-thara pujor gora-gori gorton.
\v 24 Thara moiddiottun honna begottun dangor obo, sieno sombonde thara-thara torga-torgi gorton.
\v 25 Jisu tharare holo, “Be-jadtunor rajagune tharar ugure giroji dogkie sason goron. Ar ‘gunor lagonde manuschun’ honde sigunor, tharar ugure odhihar thai.
\v 26 Je Tomar moiddie begottun dangor oi, the begottun sigonnuo ok. Ar je murubbi oi, the sagorsiebuo ok.
\v 27 Haron, honna dangor sei? Hebartei bojede sibie, nahi, loibiot gorede sibie? Hebartei bojede sibie noi ni dangor de? Tobuio muina tomar moiddie loibiot goriebuo dogkie.
\v 28 Hintu tumi na mor pune-pune porikkie moiddie ela.
\v 29 Mor Babe more ekkan rejjio dede dogkie gori muio tomare ekkan rejjio dim.
\v 30 Mor rejjiot tumi mor loge haba-daba goribartei ar singasonot bojinei Israele baro jadore sason goribartei mui tomare odhihar dim.”
\v 31 Ar Probuie holo, “Simon, Simon, sha Soitannuoi tore gom poje para pojibartei tore magkie.
\v 32 Hintu tor bischiaschane borei eje para, mui tortei shokto gori bor magi duong. Ar tui jokke mor idu phiros, tor bheilogkunore shokto goris.”
\v 33 Sebeden Simone tare holo, “Probu, mui tor loge jielot jebartei ar tor loge mori jebartei jugol agong.”
\v 34 Jisu holo, “Pitor, mui tore hongor: Edchie dinnuot radai dag no haribar age tui more no sinong hoinei tin bar bharebe.”
\v 35 Sebeden Jisu tharare holo, “Mui tomare tengaδ hollie, hotchal ar joda sara gori dipadenei hitchu pora no pode noi ni?” Ar thara holak, “Ami hitchu pora no pei”
\v 36 Sebeden Jisu tharare holo, “Hintu ikkunu, jar tengaδ hollie age the lok. Thik sedogkie gori, jar porbhajchie beg age the lok. Ar jar horgo nei the tar shilummuo bejinei ekkan hini lok.
\v 37 Mui tomare hongor: Sastrot hoiede hodagan mor iot puron obo. Pobitro Sastrore hoi, ‘Tare niom bhonggo gorieguno somare bhoreion.’ Haron mor sombonde beg hodagani puron obar hajeie.”
\v 38 Thara holo, “Probu, iot dien horgo age.” Sebeden Jisu tharare holak, “Obo, obo.”
\s Oliv Mounnot Jisu Bor Magilogoi
\r Mot 26:36-46; Mak 14:32-42
\p
\v 39 Sebeden Jisu nigili jeinei, the jaidie jaganot, Oliv mounnuot gelo. Ar tar sisjioguneo tar pune-pune gelak.
\v 40 Sei jaganot lunginei, the tharare holo, “lubbot no poro para bor mago.”
\v 41 Ar the tharattun pharok oinei, ek silo idie durot huttur durot jeinei, adu hubinei bor magilo.
\v 42 The holo, “Ba, judi Tor ischie oi, ei golojchuo mortun neja. Hintu mor ischie doge no oinei, tor ischie doge ok.”
\v 43 Sebeden sorgottun ekkuo sorgo-dud tar idu dega dinedi tare bol dilogi.
\v 44 Shanggadik mono duge Jisu aro shokto gori bor magilo. Birat-birat lo phuduo dogkie gori tar gham phuduo madit porton.
\v 45 Bor maganattun udinei, the tar sisjioguno sidu gelo. Mono duge ghum jadonde degilogoi.
\v 46 Sebeden the tharare holo, “A hittei ghum jor? Lubbot no poro para udinei bor mago.”
\s Jisure Dhorilak
\r Mot 26: 47- 56; Mak 14: 43- 51; Jhn 18:2- 11
\p
\v 47 Ar Jisu hoda hode seiot, sawh, thara hai ek jhag manus lungilakki. Baro jon sisjiottun ek jon Juda honde sibiei sigunore annie. The Jisure sumibartei hai ghoneiegi.
\v 48 Hintu Jisu tare holo, “Judai, Munischioro Puobuore ek summon dinei dhora bajei dibe oi?”
\v 49 Tar seropala elakke sigune hi obo deginei thara holok, “Probu, horgoganiloi beja ureibong ni na?”
\v 50 Tharattun ek jone bego moharajguru-thagurbuor sagorsiebuore beja urei, tar den hanan habi phelei die.
\v 51 Jisu holo, “Obo ebel.” Ar the tar hanan dhori dinei gom gori dilo.
\v 52 Sebeden Jisu tar biruddie ejchionde rajguruthagurunore, Mondiro polisor lobiot goriegunore ar borjonunore holo, “Mui daget ni na, tumi horgo ar mugorloi ejchiode?
\v 53 Din bagene tomar loge Mondirbuot elungge lokke tumi more no dhoro. Hintu ien tomar sujuk ar andharanor hemoda.”
\s Pitore Jisure Bharilo
\r Mot 26:69-75; Mak 14:66-72; Jhn 18:15-18, 25-27
\p
\v 54 Sebeden thara Jisure dhoranar porendi thara moharajguruthagur- buo ghorot anilak. Hintu, Pitore durot theinei pune-pune elo.
\v 55 Jokkene thara udono song moiddie agun jaleinei hureie gori boji agon, siot Pitoreo tharar somare bojilogoi.
\v 56 Sebeden ekkuo sagorsie-miliei tare agun phuode deginei, gome-dalei tare rini seinei holo, “Ei manuschuoio tar loge elo.”
\v 57 Hintu Pitore bharenei holo, “Miliebuo, mui tare no sinong.”
\v 58 Aro hanekkon porendi oinnio ek jon manjie tare deginei holo, “Tuio ek jon tharar dolo manus.” Pitore holo, “Bhai, mui noi!”
\v 59 Ar perai ek ghonta porendi, aro ek jone shokto gori holo, “Theo Galili hullie hinottei, ei manuschuo hamakkai tar loge elo.”
\v 60 Pitore holo, “Bhai, tui hi hor, mui no bujongor.” Ar the hode-hode ekkuo radai dag harilo.
\v 61 Sebeden Probuie pijendi phirinei Pitorore selo. Ar Probuie tare hoiede hodagan Pitoror monot udilo, “Radai dag no haribar age, tui more tin bar bharebe.”
\v 62 Ar Pitore barendi jeinei gujhi-gujhi hanilogoi.
\s Soinniogune Jisure Thatta Gorilak
\p
\v 63 Jisure dhori agonde manus-chune tare pidilak, ar thatta gorilak.
\v 64 Tar muon dagi dinei musei suorelak. Thara tartun pujor gorton, “Muni dogkie gori amare hodei, honna Tore suoreilo?”
\v 65 Tare sorjade, thara shagor oinnio bojong hoda tare holak.
\s Pilado ar Herodor Mujungot Jisu
\p
\v 66 Ar phor oieio, manuschunor borjonun, rajguruthagurun, ar dhormo niomo mastorun sidu thubelakkoi. Sebeden thara-thara Sanhedrinot nejeilak.
\v 67 Thara holak, “Tui judi Kristo ole, amare ho.” Hintu Jisu holo, “Mui judi tomare hong, tumi more je bischias no goriba.
\v 68 Ar mui judi tomartun pujor gorong, tumi more hamakkai uttor no diba. Tumi more irio dida noi.
\v 69 Hintu ikkunuttun duri, Munischioro Puobuo hemoda-bola Itchiorbuo denedi buji thebogoi.”
\v 70 Sebeden thara begkune holak, “Salen, tui Itchioro Puo?” Jisu tharare holo, “Tumi holade sibie mui.”
\v 71 Thara holak, “Oinnio jon shakki die amar a hittei lagette ar? Tar muottun ami nije sunilong daw.”
\c 23
\p
\v 1 Sebeden beg manuschune udinei jogon-togon tare Pilado sidu nejeilak.
\v 2 Tare duji badeidie arambo gorilak. Thara holak, “Ami pelongge ei Manuschuoi jadtuore hu-podedi nejai ar moharaja Kaisare ami hajana dibartei the mana gore. The nijore-nije Kristo, ek jon raja hoi.”
\v 3 Sebeden Pilade tartun pujor gorilo, “Tui ne Judaiunor Rajabuo?” Jisu uttor dinei holo, “Tui holede doge mui oi”
\v 4 Sebeden Pilade rajguru-thagurunor ar manjiore holo, “Ei Manuschuor mui hitchu duj no pelung.”
\v 5 Hintu thara sie bes holak, “The manuschunore jagulug tulo bajei die. Goda Judea dejchanot sigkie de. Galili dejot arambo gori idusong.”
\v 6 Pilade Galili nangan suninei, the Galili hullie ni na pujor gorilo
\v 7 The Herodor rejjior manus bili Pilade hobor peinei, tare Herodo sidu padei dilo. Sei lokke Herode the nije Jerusalemot elo.
\v 8 Herode Jisure deginei baari hujhi olo. The tare sebartei bhaluk bilom agottun duri dhap elo. Haron the tar sombonde onek hoda suinnie. The amok ham gorte sebartei tar asha elo.
\v 9 Sebeden the Jisuttun bhalukkani hoda pujor gorilo. Hintu Jisu tare shobai uttor no dilo.
\v 10 Rajguruthagurune ar dhormo niomo mastorune udinei tare thajei duj badei dilak.
\v 11 Sebeden Herode ar tar soinniogune tare hitchu mone no gorilak. Thara tare thatta gorilak. Tare jakjomog gori habor Urei dinei Pilado sidu phirei dilak.
\v 12 Sei dinnout Herodtoi Pilade bondhu olak. Agendi thara sottru elak.
\v 13 Pilade rajguruthagurun ar manuschunor murubbigun eksomare dagi thubelo.
\v 14 Sebeden the tharare holo, “Tumi ei Manus-chuo mor idu annio. The manus-chunore phirei nejai gori tumi tare duj badei dila. Sawh, mui tomar mujungot tare porikkie gorilung. Tumi tare duj badei dilade sieni mui duj no pelung.
\v 15 Herodeo tar siot hitchu duj no pai. Mui tomare Herodo sidu dipadangor. Sawh, the moribar lak gori theo tar siot hitchu no pai.
\v 16 Senottei, mui tare sasti didai iri dim.”
\v 17 Sei lokke tharattei ek jon utchobo lokke the iri di pai.
\v 18 Hintu manuschune eksomare jogar pari-pari holak, “Ei Manuschuore neja, amattei Barabbare iri de.”
\v 19 Barabba ekkan sohorot andolon gorinei ek jon hun gorsie. Senottei, tare jiel-hanat bhorei thoion.
\v 20 Sebeden Jisure iri dibar mon hinottei, Pilade aro tharare dagilo.
\v 21 Hintu thara eksottie jogar pari-pari hodon, “Tare krosot duo! Tare krosot duo!”
\v 22 Ar tin bar the tharare holo, “A hittei? The hi bojong ham gorsie? The moribar lak gori tar siot mui hitchu duj no pang. Mui tare sasti dinei iri dim.”
\v 23 Hintu thara sie bes birat birat ro gori holak Jisure krosot die poribo! Jisure krosot die poribo! manuschunor rogun ar rajguruthaguruno rogun mana olo.
\v 24 Thara dabi gorilakke doge Pilade ugum dilo.
\v 25 Tharattun mone hoidie manuschuore the iri di dilo. Sei manuschuo andolon gorinei manus hun gorsie hinottei, jielot porsiegoi. Thara Jisure jien mone hoi sien goribartei Pilade tharar adot gojei dilo.
\s Jisure Krosot Dilak
\r Mot 27:32-44; Mak 15:21-32; Jhn 19:17-27
\p
\v 26 Soinniogune Jisure nejade, Kurini sohoro manus Simone hedottun phirte thara tare dhorilak. Jisur pije-pije Kroschan nejei dibartei tare bugei dilak.
\v 27 Birat ek jhag manus Jisur pije-pije jaddon. Siot milieio ektal elak. Tharaio buk saberei-saberei tartei monot duge handon.
\v 28 Hintu Jisu phirinei tharare holo, “Jerusalemo miliegun, mortei no hannio, tomartei ar tomar puo-shabagunottei hano.
\v 29 Sawh, haron dinnun etton, sokke hobak, ‘Puo-shaba neiegun ar bhaj miliegun hoballie. Huno din bugu dut no habande miliegun hoballie.
\v 30 Sebeden ‘manjie moununore hobak, “Amare jhabo!” Ar murogunore hobak, “Amare dagi tho!” ’
\v 31 Haron jeda gajore judi edogkie goron, mara gajore hi goribak?”
\v 32 Siot di jon azami Jisur loge morei pheleibartei nuon.
\v 33 Kalvary honde siot lungineigoi, tare krosot dilak. Azamigunorio tar denedi ek jon ar bangedi ek jon gori krosot dilak.
\v 34 Sebeden Jisu holo, “Ba, tharare mab gor. Haron thara hi gorton sien thara hobor no pan.” Ar soinniogune ak seinei tar haborani bhag gorilak.
\v 35 Manuschune thieinei sei agon. Murubbiguneio tharar loge thieinei tare thatta gorinei holak, “The manjiore rokkie gore. The judi Itchiore beiloiebuo, Kristo ole, the nijere nije rokkie gorog!”
\v 36 Soinnioguneio tare thatta gorilak. Thara jeinei tare horo mod dilakkoi.
\v 37 Thara holak, “Tui judi Judaiunor Raja ole, tore tui rokkie gor na!”
\v 38 Tar uguredio ekkan gonggola thangi duon. Grik, Roman ar Hebru\f + 23: 38 Hebru: Ien Hebru bah Aramio hoda. Judai manuschune ei hodagan hoion.\f* hodadi legi duon: IBIE OLODE JUDAIUNOR RAJABUO.
\v 39 Siot ek jon krosot duonde azamittun ek jone Jisure gor dinei holo, “Tui judi Kristo ole, tore tui rokkie gor ar amareo rokkie gor na!”
\v 40 Hintu oinnio azamibuoi tare jhaji ureinei holo, “Tui shobai Itchiorore no dhorash? Tuio daw ekkui sasti
\v 41 Amar thik oie. haron ami jien gorsei sien ami peir. Hintu ei Manuschuoi hitchu duj no gore.”
\v 42 Sebeden the Jisure holo, “Probu, tui Tor rejjioganot lungiliegoi more monot rageis!”
\v 43 Jisu tare holo, “Mui tore soittio hodagan hongor, edchie tui mor loge Paradisot lungibiegoi.”
\s Jisu Morilo
\r Mot 27:45-56; Mak 15:33-41; Jhn 19:19-37
\p
\v 44 Sei lokke, dibursiettun duri tin porsie song goda songsaran andhar oie.
\v 45 Belan hala oie ar mondirbuo porda haboran ugurottun duri tole song songmoiddie phadinei di sillie oie.
\v 46 Jisu birat ro gori jogar parinei holo, “Ba, ‘Tor adot mor aptabuo gojei dilung.’ ” Ar the sien honar porendi Tar poronan nigili gelo.
\v 47 Sei lokke ek shot soinnio ugure senapotibuoiδ hi ghodi gelo sien deginei the Itchiorore baini gorinei holo, “Ete hamakkai dharmig Manus.”
\v 48 Sebartei ejchionde ek jag manuschune hi gora olo sien deginei, monot duge buk saberei-saberei tharar ghorot phiri gelak.
\v 49 Jisure sinonde beg manuschune ar Galili dejottun tar pune-pune ejchionde miliegune thieinei durottun sieni sei thelak.
\s Jisure Garelak
\r Mot 27:57-61; Mak 15:42-47; Jhn 19:38-42
\p
\v 50 Ar sawh, Joseb nange ek jon manus elo. The Sanhedrinor ek jon manus, baari gom ar dharmig.
\v 51 Sanhedrinot thik gorsionde sien bah tharar haman the no mane. The olode Judea dejor Arimathea adammie. The Itchioro rejjiogan barsei elo.
\v 52 Ei Manuschuoi Pilado sidu jeinei Jisur heyegan magilogoi.
\v 53 Sebeden the Jisure lameinei, padol haborloi berenei silo-sadarat hunni ekkan sidiesalot bhorei thologoi. Siot agendi huno mora bhorei no thon.
\v 54 Sei dinnuo elode Jugol gorede din, ar Jireni Dinnuo ebar oie.
\v 55 Galili dejottun Jisur pune-pune ejchionde milieguneo siot jeion. Jisu heyegan Josebe siot thoiede thara degkuondoi.
\v 56 Sebeden thara phiri einei, thumbas mojola ar tel jugoleilakki. Ar Jireni Dinnuot Niomano doge thara jireilak.
\c 24
\s Jisu Morattun Jiei Udilo
\r Mot 28:1-15; Mak 16:1-11; Jhn 20:1-18
\p
\v 1 Sebeden saptar polim dinnuot beinnie poittie, miliegune sidiesalanot gelak. Thara aro oinnio miliegune jugo-leionde tumbas telani nejeion.
\v 2 Silluo, Gourottun lareie gori thara degilakkoi.
\v 3 Sebeden thara bidire sominei Probu Jisur heyegan thara no degilakkoi.
\v 4 Ar thara sieno sombonde bhabi sade, sawh, abada gori di jon jhimid-jhimid jolede habor ursie gori tharar hai thieilakki.
\v 5 Miliegune dore mada nigurilak. Sebeden sei di jon manjie tharare holak, “Hittei mora manjior jagat jeda togor?
\v 6 The iot nei, the jiei udinei jeiegoi. The Galili dejot thagke tomare hi hoie tomar monot tulo.
\v 7 The hoie, ‘Munischioro Puobuore pabi manjior adot gojei die obo. Thara tare krosot dibag. Ar the tin dine jiei udibo.’ ”
\v 8 Sebeden miliegunor tar hodagani idot udilo.
\v 9 Sidiesalanottun thara phiri einei, sei beg hodagani egaro jon sisjiore ar oinnio beg manuschunore holakki.
\v 10 Sisjiogunore hoiondoidie miliegun olakke Magdala adamo Meri, Joana, Jakobor mabuo Meri, ar oinnio miliegun.
\v 11 Thara hodagani gop mone gorinei tharare bischiaso no gorilak.
\v 12 Hintu Pitore udinei sidiesalanot daba-daba gelo. The niguri seineigoi, pado haborani ek huredi gori degilo. Hi ghodi gelo sieni bhabi-bhabi the ghorot gelogoi.
\s Emmaus Adamor Podot
\p
\v 13 Ar sawh, sei dinnie tharattun di jon Emmaus adamot jadon. Sei adaman olode Jerusalemortun perai egaro kilomiter durot.
\v 14 Beg ghodi jeiede hodagani thara hoi-hoi jadon.
\v 15 Aro, huobula ar pujor gora-gori gorte, Jisu The nije thara hai lungineigoi thara loge jar.
\v 16 Hintu tharar sogkun tare no sinon para gori die oie.
\v 17 Jisu tharare holo, “Jade-jade tumi hi hoda huobula goror? A hittei tumi shuduo-mu oio?”
\v 18 Sebeden Kliopa honde sibiei tare uttor dinei holo, “Ingillie Jerusalemot hi ghodi jeie sieni hobor no peie porbhajchie bana agoschie?”
\v 19 Jisu tare holo, “Hi ghottiede?” Thara tare holak, “Nazareth hullie Jisur sombonde dei. Itchioro samne ar beg manjior samne hodai-battai ar hame horjai the olode ek jon hemoda-bola muni.
\v 20 Rajguru-thagurune ar amar murubbigune tare Pilado adot gojei duondoi. The tare morei phelei bajei dinei, soinniogune tare krosot duon.
\v 21 Ami asha gorseidie the Israel jadtuo mukti goribuo. Sieni ghodi jeiede edchie tin din olo.
\v 22 Hintu amar dolottun hoiekkuo miliei amare amok goreion. Thara bennie pottie sidiesalanot jeion.
\v 23 Hintu tar heyegan no degondoi. Thara einei amare holakkidie, thara sorgo-dud azil peiondoi ar sei sorgo-dudtune tharare hoionde the jeda oie.
\v 24 Ar amattun hoiek jon sidiesalanot jeinei, miliegune hoionde doge-doge degkuondoi. Hintu thara tare no degondoi.”
\v 25 Sebeden Jisu tharare holo, “Oh nadongsara manuschun! Munigune hoionde hodagani bischias gorte tomar diri jai.
\v 26 Kristo sei dug-hostogani bhug gorinei tar mohimagan pana dorkar noi ni?”
\v 27 The Mosir boiunottun duri beg muniguno boiun song, Sastrot tar sombonde hi lega age the tharare ortho bhangi dilo.
\v 28 Thara jadonde adamano hai lungineigoi the tharattun bes durot jebode dogkie gorilo
\v 29 Ar thara tare rageibartei holak, “Dinnuo gelogoi, saj awr. Amar loge thak. Ar the tharar loge thebartei gelo.”
\v 30 The tharar loge hade, pidiegan The adot loinei donniobad dilo. Ar the pidiegan hotta gori tharare dilo.
\v 31 Sebeden tharar sogkun meli die oinei thara tare sinilak. ar the tharattun aw-dega oi gelo.
\v 32 Thara di jone huobula gorilak, “Podot amarloi hoda hoiede lokke ar Sastro orthogan amare bhangi dette lokke amar bidirie agun angette dogkie oiede noi ni?”
\v 33 Thara jogon-togon udi Jerusalemot phiri einei, egaro jon sisjio ar oinnio manuschun somot eksomare thubei agonde lagot pelakki.
\v 34 Thara huobula gorton, “Probu jodepode gori jiei uttie. Ar the Simono sidu dega diegoi.”
\v 35 Podot hi-hi oie thara di joneo tharare janeilakkoi. Probuie pidiegan hotta gorte tare sinnonde sieno holak.
\s Sisjioguno idu Jisu Dega Dilogi
\r Mak 16:12-18; Jhn 20:19-23
\p
\v 36 Thara sei hodagani huobula gorte, Jisu The nije tharar song moiddie thieinei tharare holo, “Tomar shanti ok.”
\v 37 Thara bhud degkuon bili dore honggorong oion.
\v 38 Sebeden Jisu tharare holo, “Hittei jagulug ola? Hittei tomar monanit shiongshama oi?
\v 39 Mor adtanit ar mor thenganit sawh. Ibie mui. More dhori sawh. Mor era ar aar agede degotte dogkie bhudor era ar aar nei.”
\v 40 Jisu sieni honar porendi, tharare tar adtani ar thengani degelo.
\v 41 Adik hujhie thara ejosong bischias gori no parton. Ar thara amok oi agonde lokke, Jisu tharare holo, “Idu huno hebar jinij age ni?”
\v 42 Thara tare ek doma sekkie mas ar ek hotta muba haat dilak.
\v 43 Ar the sieni adot loinei, tharar mujungot helo.
\v 44 Sebeden the tharare holo, “Mui tomar loge elungge lokke ei hodagani mui tomare hoiong. Mosir Niomanot, muniguno boiunot ar Gido boibuot mor sombonde lega agede beg hodagani puron oi pebo.”
\v 45 Sebeden Sastro hodagani thara buji paron para, the tharar monani huli dilo.
\v 46 Ar the tharare holo, “Sastroie ien hoi, Kristo dug-hosto pa poribo ar tin dine morattun jiei udibo.
\v 47 Jerusalemortun duri beg jado sidu tar nage pabottun mon phiriena ar pabottun mab panagan prosar gori pebak.
\v 48 Ei hodagani shakkidie olade tumi.
\v 49 Suno. Mor Babe jien dibar protiggia gorsie sien mui tomar idu dipadem. Hintu sorgottun tomar ugure hemoda no eje song tumi Jerusalem sohorot barsei thagkuo.”
\s Jisu Sorgot Udilogoi
\r Mak 16:19-20; Apo 1:9-11
\p
\v 50 Ar Jisu tharare Bethani adam song nejeilo. The tar adtani alok gorinei tharare asirbad dilo.
\v 51 The tharare bor dede, tare tharattun pharok gora olo ar sorgot neja olo.
\v 52 Thara Jisure tobona goranar porendi, baari hujhi gori thara Jerusalem sohorot phiri elak.
\v 53 Mondirbuot Itchiorore donniobad dinei ar baini gori-gori thara somoi hadeilak. Amen.
